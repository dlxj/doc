<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4617' />一切經音義<span class='corr'>卷</span>第七十七</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音釋迦譜十卷</p>
<p style="margin-left:1em">釋迦略譜二卷<span class="note-inline">(舊目一卷)</span></p>
<p style="margin-left:1em">釋迦方志二卷</p>
<p style="margin-left:1em">釋氏系錄一卷</p>
<p style="margin-left:1em">大周經目十五卷</p>
<p style="margin-left:2em">已上五集錄三十一卷同此卷音。</p>
</li>
</ul></div>
<div class='div-other'><a id='mulu4618' />
<div class='div-other'><a id='mulu4619' />
<p class='h2'>釋迦譜序卷第一</p><p>儲宮<span class='note-inline'>(上音除副君也即今之太子所居亦謂之春宮也)</span>。</p>
<p>舛駁<span class='note-inline'>(上川耎反顧野王云差舛不齊也說文對臥也從夕[(巨-匚)*(十/十)]相背也下邦邈反漢書云白黑雜也說文色不純也從馬爻聲夂音知几反[(巨-匚)*(十/十)]音跨譜文作駮俗用字也)</span>。</p>
<p>博訊<span class='note-inline'>(上補莫反博字從十從甫從寸下音信毛詩傳曰訊問也說文從言卂聲譜文作誶誤也卂音同上)</span>。</p>
<p><span class='corr'>摶</span>食<span class='note-inline'>(上斷欒反初食地味未有匕箸而食之故名<span class='corr'>摶</span>食從手專聲文中作揣非也)</span>。</p>
<p>薄餅<span class='note-inline'>(并郢反古今正字云熬餈也從食并聲譜作餅俗字也餈音慈)</span>。</p>
<p>刑笑<span class='note-inline'>(霄曜反毛詩傳云[竺-二+(犮-乂+又)]侮之也顧野王云為所鄙恡而笑之也古今正字笑喜也從竹犬聲譜文作咲俗字也)</span>。</p>
<p>穅[禾*會]<span class='note-inline'>(上正康字也從禾康聲康字說文從米康聲下公外反蒼頡篇云[禾*會]麤穅也說文從禾會聲)</span>。</p>
<p>懿摩<span class='note-inline'>(上衣兾反爾雅云懿美也說文專久而美也從壹恣聲譜作懿俗字)</span>。</p>
<p>軒暭<span class='note-inline'>(上憲言反下豪老反帝糸譜云軒軒轅皇帝也暭少暭也皆古之帝王号也)</span>。</p>
<p>大椿<span class='note-inline'>(黜倫反古今正字云上古大椿以八千歲為春八千歲為秋經典釋文此木生江南以三万二千歲為一年)</span>。</p>
<p>擯㡿<span class='note-inline'>(上賓刃反下音尺前雜事律中已釋)</span>。</p>
<p>擯黜<span class='note-inline'>(椿律反范寗集注穀梁云黜退說文從黑出聲也)</span>。</p>
<p>闚[門@俞]<span class='note-inline'>(上苦規反下庚朱反說文云闚[門@俞]從門規聲考聲云[門@俞]亦闚也從門俞聲)</span>。</p>
<p>瞬動<span class='note-inline'>(上尸閏反說文云開合目數搖動也從目從舜說文正作瞚赤作眒)</span>。</p>
<p>[夕*巴]轉<span class='note-inline'>(上於遠反說文云夗轉臥也從夕臥有節故從[眉-目]也譜文作惋是歎惋字非也[眉-目]音節)</span>。</p>
<p>膩吒<span class='note-inline'>(上尼利反下乇加反乇音知厄反)</span>。</p>
<p>鏺樹國<span class='note-inline'>(上補未反國名也)</span>。</p>
<p>麁獷<span class='note-inline'>(摑猛反考聲犬悍戾不可附也譜從麥作䵃是麤麥也非兇獷之字)</span>。</p>
<p>憒鬧<span class='note-inline'>(上瑰外反蒼頡篇云憒乱也說文從心貴聲亦迴外反下正閙字音鐃教反已釋訖譜作闠俗字)</span>。</p>
<p>翡翠<span class='note-inline'>(上肥味反下七醉反字統翠青羽雀也出欝林異物志云翡翠作巢在高樹之顛去地七八文夷人稍稍下之令去地七八尺待其子欲成然後取之說文翡赤羽雀也二字並從羽非卒聲也)</span>。</p>
<p>鳧鷖<span class='note-inline'>(上補無反毛詩傳云鳧水鳥也顧野王云即水鴨也說文舒鳧鷖也其飛几几從鳥從几几亦聲也下益奚反毛詩傳云鷖鳧屬也說文從鳥殹聲几音殊殹音烏計反)</span>。</p>
<p>髦鬣<span class='note-inline'>(上音毛廣雅云髦大也說文云髮也從髟毛聲下廉輒反杜注左傳云鬣須也顧野王云鬣者馬頂上長毛也說文髮鬣也從髟鼠聲髟音必遙反鼠音同上譜文作鬣非也)</span>。</p>
<p>歔欣<span class='note-inline'>(上許於反顧野王云歔出氣也下虛殷反廣雅云喜也說文二字並從欠虛斤皆聲也)</span>。</p>
<p>脚[月*(烏-(舄-臼)+而)]<span class='note-inline'>(上正脚字從月從谷從卪下船耎反說文云[月*(烏-(舄-臼)+而)]足腓膓也從月[月*(烏-(舄-臼)+而)]聲也[烏-(舄-臼)+而]音端)</span>。</p>
<p>眼睫<span class='note-inline'>(尖葉反說文目傍毛也從疌聲譜文作睫或作䀹並俗字疌音捷說文作䀹)</span>。</p>
</div>
<div class='div-other'><a id='mulu4620' />
<p class='h2'>第二卷</p><p>澣濯<span class='note-inline'>(上桓椀反劉兆注公羊傳云濯生練曰涑去舊垢曰澣古今正字從水幹聲亦作浣譜作浣俗字也下憧角反毛詩傳云濯滌也說文浣也從水翟聲)</span>。</p>
<p>迭代<span class='note-inline'>(上田結反杜注左傳云迭更也方言迭亦代也說文一曰达也從辵失聲达音他計反)</span>。</p>
<p>蔚映<span class='note-inline'>(上音尉廣雅云蔚翳也說文從廾尉聲)</span>。</p>
<p>牀榻<span class='note-inline'>(上狀莊反正體字也下貪臘反釋名云牀狹而長者謂之榻古今正字榻平也從木[日/羽][日/羽]音同上)</span>。</p>
<p>挑象<span class='note-inline'>(上眺聊反聲類云挑抉也說文從手兆聲抉音淵悅反)</span>。</p>
<p>昕赫<span class='note-inline'>(上喜斤反說文云昕旦明日將出也從日斤聲)</span>。</p>
<p>婚娉<span class='note-inline'>(匹併反顧野王云娉問也娶妻及禮賢達納徵束帛相問曰娉說文從女[叟-又+ㄎ]聲也[叟-又+ㄎ]音匹丁反)</span>。</p>
<p>曾眴<span class='note-inline'>(玄絹反說文云眴目搖也從目旬聲旬音同上)</span>。</p>
<p>㯉[泳-永+((並-(前-刖))/〡/用)]<span class='note-inline'>(上褚豬反賭戲也)</span>。</p>
<p>手捺<span class='note-inline'>(難怛反字林云捺搦也古今正字揑也從手奈聲揑音年結反)</span>。</p>
<p>拼弓<span class='note-inline'>(上普耕反說文拼彈也從手并聲或作抨也)</span>。</p>
<p>煎憂<span class='note-inline'>(上節煙反譜作[火*煎]俗字也)</span>。</p>
<p>痿黃<span class='note-inline'>(上音萎鄭注禮記云痿病也蒼頡篇不能行也說文痺也從疒委聲)</span>。</p>
<p>親戚<span class='note-inline'>(清亦反孔注尚書云戚近也顧野王近所以為親也說文從戊從尗聲也譜作[仁-二+(韱-(人*人)+十)]非也下文慘慼字同也)</span>。</p>
<p>顰蹙<span class='note-inline'>(上苾賓反下酒育反顧野王云顰蹙憂悲不樂之皃說文云涉水顰蹙也從頻卑聲譜作嚬笑也俗字也)</span>。</p>
<p>流㳄<span class='note-inline'>(下羡延反考聲云口中津也從欠從水亦作涎或作湺譜文作涎俗字也)</span>。</p>
<p>心胏<span class='note-inline'>(孚廢反白虎通云胏之言費也金之藏也白色字書云言火藏今以為金藏也說文從月[朿-(人-(必-心))]聲[朿-(人-(必-心))]音貝也)</span>。</p>
<p>脾腎<span class='note-inline'>(上婢彌反白虎通云脾之為言辦也所以積釋稟氣土之精也色黃說文土藏也從月卑聲下神忍反白虎通云腎之為言賓也廣雅云堅也水之精也黑陰隅故也說文水藏也從月臤聲也臤音堅)</span>。</p>
<p>噴鳴<span class='note-inline'>(上普悶反說文云吒也一云鼓[白/田/(十-一+└)]也從口賁聲也吒音都嫁反)</span>。</p>
<p>騷動<span class='note-inline'>(上掃[這-言+(由/日)]反顧野王云騷動搖之皃也說文擾也從馬從蚤聲也)</span>。</p>
<p>貿易<span class='note-inline'>(上忙候反顧野王云貿猶交易也說文易財也從貝卯聲卯音夘也)</span>。</p>
<p>噓唏<span class='note-inline'>(上希居反鄭注禮記云噓噓[佫-口+思]之聲[佫-口+思]音敗顧野王云口出氣經曰噓下許冀反言唏痛也哀而不泣曰唏說文二字並從口虛希皆聲)</span>。</p>
</div>
<div class='div-other'><a id='mulu4621' />
<p class='h2'>第三卷</p><p>仡然<span class='note-inline'>(上銀訖反考聲云侄仡癡皃不前皃也說文從人乞聲侄音珍栗反譜從山作屹誤也)</span>。</p>
<p>道徑<span class='note-inline'>(經定反考聲云步路也隊上道也顧野王小路也不循大道枉曲而行亦曰小徑廣雅邪路也說文從彳巠聲巠音經)</span>。</p>
<p>踠轉<span class='note-inline'>(上冤遠反已釋第一卷中譜作踠非夗轉字也)</span>。</p>
<p>悲嘶<span class='note-inline'>(先奚反方言云嘶噎也郭注云咽痛也蒼頡篇散也說文從言作[斯/言]云悲聲也從言斯聲)</span>。</p>
<p>勸㢡<span class='note-inline'>(將兩反方言云秦晉之間相勸曰㢡古今正字勵也從廾將聲也廾音恭隴反)</span>。</p>
<p>喁喁<span class='note-inline'>(虞恭反淮南子云群生莫不喁然仰其德也說文眾口上見也從口禺聲)</span>。</p>
<p>罥索<span class='note-inline'>(上涓兖反蒼頡篇云罥罿也廣雅罥罘罟也聲類云係取也古今正字從[网-(ㄨ*ㄨ)+又]員聲罿音昌容反罘音扶流反譜作鞙非也)</span>。</p>
<p>嫈嫇<span class='note-inline'>(上[尸@乙]莖反下麥耕反考聲云嫈嫇下里婦人貌也嫇嫇亦小人皃也說文嫈小心態也從女榮省聲嫇從女冥聲也)</span>。</p>
<p>盼目<span class='note-inline'>(上攀慢反字書云盼美目皃也毛詩傳云黑白分也古今正字從目分聲譜作盻音許乙反非經義也)</span>。</p>
<p>蛹生<span class='note-inline'>(上餘腫反說文云蛹繭蟲也從虫聲甬也甬音同上)</span>。</p>
<p>霹靂<span class='note-inline'>(上甹覔反下零的反史記云霹靂者陽氣之動也說文並從雨辟歷皆聲譜作礔礰俗字也)</span>。</p>
<p>挽弓<span class='note-inline'>(上音挽考聲云引弓也古今正字從手免聲正作輓譜作挽誤也)</span>。</p>
<p>其鏃<span class='note-inline'>(宗鹿反廣雅云鏃鏑也說文鏃<span class='corr'>刺</span>也從金族聲也)</span>。</p>
<p>老姆<span class='note-inline'>(矛候反鄭注儀禮云人年五十無子出而不復嫁能以道教人者也亦云女師古今正字從女母聲)</span>。</p>
<p>虎兕<span class='note-inline'>(辭紫反山海經云兕在湘水南狀如牛蒼黑色郭璞云一角青色重千斤說文象形也譜作兕俗字)</span>。</p>
<p>吽嚇<span class='note-inline'>(上呼口反賈逵云吽呼也聲類噑也古今正字從牛口聲亦作[牛*句]或作呴譜作吼俗字也下赫亞反鄭箋詩云以口非人謂之嚇埤蒼哮嚇大怒也古今正字從口赫聲)</span>。</p>
<p>恬憺<span class='note-inline'>(上牒嫌反方言云恬靜也說文從心從甜省聲也下談敢反亦音談說文憺安也從心詹聲)</span>。</p>
<p>哮呼<span class='note-inline'>(上呼交反說文云豕驚散聲也從口孝聲亦作虓下音虎孤反)</span>。</p>
<p>億姟<span class='note-inline'>(改哀反考聲云姟大也數名也從女亥聲)</span>。</p>
<p>時攘<span class='note-inline'>(壤章反考聲云得拒也推也止除也說文亦推也從手襄聲)</span>。</p>
</div>
<div class='div-other'><a id='mulu4622' />
<p class='h2'>第四卷</p><p>蚑行<span class='note-inline'>(上蚑字考聲音奇古今正字云蟲行也說文從虫支聲也)</span>。</p>
<p>栽櫱<span class='note-inline'>(岸割反孔注尚書云顛仆之木而生曰櫱郭注爾雅云櫱木餘也說文從木薛聲亦作枿譜文作栽[卄/(阿-可+辛)/女]非)</span>。</p>
<p>鏟炙<span class='note-inline'>(上初盞反廣雅土籤謂之鏟說文云鏶也一曰平䥫從金產聲譜作[目*(產-文+(立-一))]誤也鏶音集韱音妾閻反下征亦反)</span>。</p>
<p>焦炭<span class='note-inline'>(上井消反廣雅云焦黑也說文云所燒也從火雥聲或作焦雥音才甲反)</span>。</p>
<p>頞那山<span class='note-inline'>(安曷反西國山名也)</span>。</p>
<p>瞻矚<span class='note-inline'>(之欲反韻略云矚視也考聲云視之甚也眾目所歸也從目屬聲屬音同上)</span>。</p>
<p>有黠<span class='note-inline'>(遐軋反方言云自關而東趙魏之間謂慧為黠郭璞云謂慧了也顧野王姦黠也利也說文從黑吉聲也)</span>。</p>
<p>盥漱<span class='note-inline'>(上官椀反下搜又反說文云盥澡手也從臼水臨皿也譜作盥非也臼音菊皿音明丙反椀音烏管反)</span>。</p>
<p>寶屐<span class='note-inline'>(擎戟反顧野王云孔叢子高方屐以見平原君也古今正字屐屩也從履省支聲屩音居略反譜作履傳寫誤)</span>。</p>
</div>
<div class='div-other'><a id='mulu4623' />
<p class='h2'>第五卷</p><p>冠幘<span class='note-inline'>(上古歡反。白虎通云冠者卷也所以卷持髮也。廣雅有十八種冠。所謂無追章甫委皃牧[曰/(口*干)]絻通天遠遊進賢高山方山惠文[這-言+(妻-女+十)]華却非却敵獬豸皮弁冕皆冠也。說文冠卷也。所以卷髮弁冕之緫名也。從冖從元從寸。冠有法度故從寸。下爭革反。廣雅䌯㠼幘也幘錯也。方言云覆髻謂之幘巾。或謂之承露蔡雍獨斷幘者卑賤執事下冠者之所服也。有緣幘赤幘執事者貴賤皆服之。文者長耳。武者短耳。稱其冠也。說文幘髮中有巾曰幘。從巾責聲[曰/(口*干)]音吁絻音問豸音宅介反。冕音免。卷音厥阮反。䌯音丘園反。蚚音欣靖音七藥反嫧音責髻音計冖音覓譜文之中從竹作簀非也)</span>。</p>
<p>轉鐩<span class='note-inline'>(隨醉反音義第三十卷中已具釋譜作燧俗字行已久矣)</span>。</p>
<p>王這<span class='note-inline'>(言件反蒼頡篇云這迎也古今正字從辵言聲)</span>。</p>
<p>拘躄<span class='note-inline'>(上矩愚反下并亦反顧野王云躄謂足偏枯不能行也古今正字從足辟聲亦作[辟/止]譜作癖非也)</span>。</p>
<p>涸池<span class='note-inline'>(上何各反已具釋音義第四十二卷中)</span>。</p>
<p>蜎蜚<span class='note-inline'>(上一緣反下匪微反已釋弘明集)</span>。</p>
<p>綩綖<span class='note-inline'>(上冤阮反下音延)</span>。</p>
<p>幢旄<span class='note-inline'>(上濁江反下音毛顧野王云凡旄者皆旄牛尾也施於幢旌之端旄牛背膝胡尾皆有長毛剪其毛以用之也說文從㫃毛毛亦聲也譜從巾作[巾*毛]非也)</span>。</p>
<p>疴耆<span class='note-inline'>(上惡何反五行傳云時即有口疴說文病也從疒可聲也聲類作痾譜作痾誤)</span>。</p>
<p>珍奇<span class='note-inline'>(上窒隣反說文從玉㐱聲譜作殄非也下妓冝反說文云奇異也從大從可譜作琦玉名也義相近也)</span>。</p>
<p>叵遇<span class='note-inline'>(上普可反字書云叵不可者也古今正字從口從匚匚音方)</span>。</p>
<p>僚屬<span class='note-inline'>(上了彫反孔注尚書僚官也左傳云同官曰僚又曰大夫臣士士臣皂皂臣隸隸臣僚顧野王第九品人也古今正字從人尞聲亦作寮譜作遼誤也下殊欲反)</span>。</p>
</div>
<div class='div-other'><a id='mulu4624' />
<p class='h2'>第六卷</p><p>赭容<span class='note-inline'>(上遮野反郭注山海經云赭赤土也說文從赤從者者聲也)</span>。</p>
<p>聲曖<span class='note-inline'>(烏載反顧野王曖然溫和皃也古今正字從日愛聲譜怍曖誤也)</span>。</p>
<p>光鑠<span class='note-inline'>(商弱反毛詩傳云鑠美也郭注方言光明也說文從金樂聲)</span>。</p>
<p>縠淨<span class='note-inline'>(上紅屋反西國土名也)</span>。</p>
<p>居泜<span class='note-inline'>(丁禮反西國比丘尼名也)</span>。</p>
<p>隱曀<span class='note-inline'>(伊計反比丘名)</span>。</p>
<p>沮壞<span class='note-inline'>(上才與反毛詩傳云沮壞也古今正字從水且聲譜從破因作爼非此義音莊呂反乖文意下胡恠反)</span>。</p>
<p>珕須那<span class='note-inline'>(力計反西國尼名也)</span>。</p>
<p>輪轢<span class='note-inline'>(下力的反蒼頡篇云轢輾也說文車所踐也從車樂聲輾音女展反)</span>。</p>
<p>蹈蹋<span class='note-inline'>(上徒号反下談臘反亦作踏譜作蹹誤)</span>。</p>
<p>來鎮<span class='note-inline'>(窒隣反)</span>。</p>
<p>祈道<span class='note-inline'>(上巨依反毛詩傳云祈求也說文從示斤聲譜作蘄義同也)</span>。</p>
<p>怒拳<span class='note-inline'>(上奴覩反下音權譜作捲俗用字)</span>。</p>
<p>狗齧<span class='note-inline'>(研結反)</span>。</p>
<p>涎唾<span class='note-inline'>(上羨延反正作㳄下吐臥反)</span>。</p>
</div>
<div class='div-other'><a id='mulu4625' />
<p class='h2'>第七卷</p><p>窈窈<span class='note-inline'>(要皎反說文云深遠也從穴幼聲亦作窅)</span>。</p>
<p>稻畦<span class='note-inline'>(惠圭反風俗通云秦孝公以二百四十步為畮五十畮為畦王逸注楚辞云畦猶區也說文義同上從田圭聲)</span>。</p>
<p>隄䧜<span class='note-inline'>(上弟奚反韋昭云隄積土為封限也說文唐也從阜是聲也下蕩郎反古今正字云長沙人謂隄為䧜從阜唐聲亦作塘)</span>。</p>
<p>亟於<span class='note-inline'>(上兢力反鄭注毛詩云亟急也爾雅速也說文義同也從人從口從又從二二天地也言人生天地間口手最急會意字也又音器今不取)</span>。</p>
<p>道蠧<span class='note-inline'>(都故反鄭注周禮云蠹食人器物者白魚是也說文木中蟲也從䖵橐聲譜作蠹誤也)</span>。</p>
<p>切磋<span class='note-inline'>(倉柯反)</span>。</p>
<p>剖擊<span class='note-inline'>(上普口反孔注尚書云剖猶破也蒼頡篇析也說文判也從刀咅聲譜作掊非也音[病-丙+龍]講反略譜中掊擊義同此已釋更不重出耳)</span>。</p>
<p>駛水<span class='note-inline'>(上師利反蒼頡篇云駃疾也古今正字從馬史聲也)</span>。</p>
<p>眩冐<span class='note-inline'>(上玄絹反蒼頡篇云眩視不明也賈逵注國語云眩惑也說文從目玄聲)</span>。</p>
<p>坌者<span class='note-inline'>(上盆悶反字詁云土汙盆也)</span>。</p>
</div>
<div class='div-other'><a id='mulu4626' />
<p class='h2'>第八卷</p><p>㱇然<span class='note-inline'>(上所力反埤蒼云恐懼也公羊傳云㱇然而駭也說文悲意也從欠嗇聲也)</span>。</p>
<p>求斠<span class='note-inline'>(江岳反廣雅云斠量也譜義決勝負也說文平斗斛也從斗冓聲或作角也)</span>。</p>
<p>擘裂<span class='note-inline'>(上拼陌反譜中作擗非也音瓶覓反非此義也)</span>。</p>
<p>掊地<span class='note-inline'>(上蒲侯反考聲云掊手[按-女+(口/口)]也古今正字從扌咅聲今俗音呼為庖譜作鉋非也)</span>。</p>
<p>癃殘<span class='note-inline'>(上力弓反許叔重注淮南子云癃癘疾也蒼頡篇固疾也說文罷病也從疒隆聲譜作癃俗字也)</span>。</p>
<p>灰[阜-十]<span class='note-inline'>(都迴反小阜也譜作塠俗字也阜音負)</span>。</p>
<p>髣髴<span class='note-inline'>(上芳[网-(ㄨ*ㄨ)+又]反下芳味芳勿二反漢書云髣髴相似聲類見不審諦也古今正字並從髟方弗皆聲說文作仿佛古字時不用)</span>。</p>
</div>
<div class='div-other'><a id='mulu4627' />
<p class='h2'>第九卷</p><p>矇矇<span class='note-inline'>(木蓬反毛詩傳曰矇者目瞳瞙覆而無見也說文不明也從目[冗-几+豕]聲譜從日作曚書誤也)</span>。</p>
<p>嘷咷<span class='note-inline'>(上号牢反下道勞反譜作噑咷俗字也)</span>。</p>
<p>矛矟<span class='note-inline'>(雙捉反)</span>。</p>
<p>鍼鋒<span class='note-inline'>(上執林反下敷容反)</span>。</p>
<p>蛣蜣<span class='note-inline'>(上輕吉反下却香反)</span>。</p>
<p>蝮蠆<span class='note-inline'>(上蜂目反下丑介反)</span>。</p>
<p>㿇㿇<span class='note-inline'>(尋立反諸字書撿並無此字㿇㿇者俗語也蓋謂風䖹皮膚間㿇㿇然也)</span>。</p>
<p>噦噎<span class='note-inline'>(上宛月反集訓云噦逆氣也說文忤氣也從口歲聲下煙結反考聲云噎咽喉氣塞不通也毛詩傳憂不能息也說文飯窒也從口壹聲)</span>。</p>
<p>屯蹷<span class='note-inline'>(下卷月反梵語也)</span>。</p>
<p>蛻化<span class='note-inline'>(上輸苪反廣雅云復育蛻也說文蟬蛻所解皮也從虫兊聲)</span>。</p>
<p>佛頿<span class='note-inline'>(子雌反說文云頿口上須也從須此聲今譜中從洛從毛非也本俗字從咨從毛作[咨*毛]書人不會又改從洛偽中更偽亦非也釋迦譜從髟作髭亦俗字也)</span>。</p>
</div>
<div class='div-other'><a id='mulu4628' />
<p class='h2'>第十卷</p><p>麁澀<span class='note-inline'>(上倉烏反下霜立反正體字也)</span>。</p>
<p>慷慨<span class='note-inline'>(上康朗反下口愛反說文壯士不得志也二字並從心康既皆聲也說文正作忼)</span>。</p>
<p>舟航<span class='note-inline'>(鶴岡反義已具釋高僧傳今譜作桁非也)</span>。</p>
<p>溉灌<span class='note-inline'>(上飢利反顧野王云溉猶灌也灌亦沃也古今正字並從水既雚皆聲也雚音胡官反)</span>。</p>
<p>緘之<span class='note-inline'>(上甲咸反說文云緘束篋也從糸咸聲也)</span>。</p>
<p>事泄<span class='note-inline'>(仙列反鄭箋詩云泄發也說文從水世聲或作洩泄並俗字也)</span>。</p>
<p>以蠟<span class='note-inline'>(藍閤反埤蒼云蠟蜜滓也古今正字從虫鼠聲也譜從月作[膜-大+(句-口+匕)]非也)</span>。</p>
<p>排㧤<span class='note-inline'>(上敗埋反廣雅排推也推音他雷反顧野王云排抵也說文擠也從手從非聲也下康浪反韻詮云以手拒也杜注左傳云拀禦也賈注國語云拀救也字詁張也廣雅遮也強也商也方言懸也周易知進而不知退也說文拒扦也從手亢聲也譜中從黨作攩非也擠音精奚反)</span>。</p>
<p>之這<span class='note-inline'>(言建反已釋前卷)</span>。</p>
<p>拘睒彌<span class='note-inline'>(中苫[白-日+(丹-、+十)]反梵語國名也)</span>。</p>
</div></div>
<div class='div-other'><a id='mulu4629' />
<p class='h1'>釋迦氏略譜一卷</p><p>釋迦譜<span class='note-inline'>(晡母反釋名云譜布也廣雅譜牒也古今正字譜者布列見其事也從言普聲)</span>。</p>
<p>繁縟<span class='note-inline'>(上音煩考聲云多也眾也下儒燭反說文縟繁也釆飾也從糸辱聲)</span>。</p>
<p>斷鼇<span class='note-inline'>(昂高反王逸注楚辭云鼇大龜也列仙傳云有巨靈之龜背負蓬萊大山而抃戲於滄海之中也說文從黽敖聲也)</span>。</p>
<p>紛糅<span class='note-inline'>(女救反鄭注儀禮糅雜也或作籾序本從糸作糅錯書非也)</span>。</p>
<p>較定<span class='note-inline'>(上音角廣雅云較明也考聲挍其優劣也略也尚書大傳云較其志見其事也或作角競也試也或從㕛作較古今正字從車從交聲也)</span>。</p>
<p>錠光<span class='note-inline'>(上亭甯反先佛名号也)</span>。</p>
<p>炤灼<span class='note-inline'>(上音照下章若反廣雅云炤灼明也說文並從火召勺皆聲)</span>。</p>
<p>姻媾<span class='note-inline'>(上音因杜注左傳云姻猶親也爾雅壻之黨為姻白虎通婦人姻夫而成故曰姻下鈎候反毛詩傳云媾厚也賈逵注國語云重婚曰媾說文亦同並從女因冓皆聲)</span>。</p>
<p>璣蚌<span class='note-inline'>(上居冝反孔注尚書云璣珠類也字書小珠也說文珠不圓者也從玉幾聲下龐講反前金光明最勝王經中已具釋)</span>。</p>
<p>系嫡<span class='note-inline'>(上奚計反爾雅云系繼也世本有帝系篇謂子孫相繼續也說文亦繫也從系系聲也籀文從爪作[爪/((ㄠ/八)*(ㄠ/八))]下丁歷反字書云嫡長也說文孎也從女啇聲)</span>。</p>
<p>寰㝢<span class='note-inline'>(上音環下于矩反籀文㝢字也今正作宇杜注左傳云於國則四垂為宇爾雅字大也尹文子四方上下謂之字說文從宀于聲)</span>。</p>
<p>淵微<span class='note-inline'>(上抉玄反毛詩傳曰淵深也下正微字也今從彳作[徹-育+(肆-聿)]音尾非反廣雅云微細也說文妙也鄭注禮記少也言周公且雖以土圭揆曰猶未盡其深妙也今譜作漢滶殊失義理不之取)</span>。</p>
<p>獫玁<span class='note-inline'>(上力贍反爾雅云犬長喙曰獫說文黑犬黃頣也犬之黑名也下戲撿反毛詩傳云北狄也或云獫狁鄭玄云即今之匃奴也古今正字二字並從犬僉嚴皆聲)</span>。</p>
<p>史籀<span class='note-inline'>(音宙周宣王史官名也初變古文為大篆)</span>。</p>
<p>昭晣<span class='note-inline'>(之例反毛詩傳云晣明也說文從日折聲)</span>。</p>
<p>震駭<span class='note-inline'>(諧買反)</span>。</p>
<p>欄楯<span class='note-inline'>(上音蘭下音順)</span>。</p>
<p>妖冶<span class='note-inline'>(上於嬌反考聲云婦人巧作姿態也下餘考反周易云冶容誨淫說文從冫台聲冫音冰也)</span>。</p>
<p>皆躓<span class='note-inline'>(知利反顧野王云躓猶頓也說文從足質聲)</span>。</p>
<p>澣之<span class='note-inline'>(桓椀反鄭箋毛詩云澣濯也劉兆注公羊云去舊垢曰澣說文濯衣垢也從水幹聲亦作浣譜作浣俗字也)</span>。</p>
<p>蓱沙<span class='note-inline'>(上並冥反西國王名也譜作洴誤)</span>。</p>
<p>騷擾<span class='note-inline'>(上桑勞反郭注爾雅云騷謂搖動也古今正字從馬蚤聲譜作搔是搔摸也乖動義下而沼反正體字)</span>。</p>
<p>殯斂<span class='note-inline'>(上賓牝反下廉艷反何休注公羊傳云大歛而從棺曰殯說文死在棺將遷葬賓遇之也從歺賓亦聲譜作儐誤)</span>。</p>
<p>羝羊<span class='note-inline'>(上底黎反羯羊也譜作羝俗字也)</span>。</p>
<p>下躡<span class='note-inline'>(女涉反)</span>。</p>
<p>懲誡<span class='note-inline'>(上直陵反)</span>。</p>
<p>摹影<span class='note-inline'>(上慕胡反埤蒼云摹取象也說文規也從手從莫聲)</span>。</p>
<p>霧曖<span class='note-inline'>(哀改反已釋前譜第六卷)</span>。</p>
<p>循行<span class='note-inline'>(上音巡廣雅云循從也說文行也從彳盾聲也)</span>。</p>
<p>沙麨<span class='note-inline'>(昌遶反俗字也正作[麩-夫+酋]從酋)</span>。</p>
<p>葛藟<span class='note-inline'>(律鬼反郭注爾雅云藟藤也文字典說草也亦葛蔓也從廾畾聲畾音雷)</span>。</p>
</div>
<div class='div-other'><a id='mulu4630' />
<div class='div-other'><a id='mulu4631' />
<p class='h2'>釋迦方志卷上</p><p>輸賝<span class='note-inline'>(恥林反字書云賝瑤也古今正字從貝罙聲)</span>。</p>
<p>奉贄<span class='note-inline'>(之貳反古今正字云贄幣也從貝執聲)</span>。</p>
<p>延袤<span class='note-inline'>(莫候反聲類云袤長也說文南北為袤從衣矛聲)</span>。</p>
<p>臨洮<span class='note-inline'>(討勞反隴右郡名近洮水也)</span>。</p>
<p>崆峒<span class='note-inline'>(上音空下音同山名也)</span>。</p>
<p>日磾<span class='note-inline'>(丁奚反黑石也可以染繒漢書有金日磾人名也)</span>。</p>
<p>緗簡<span class='note-inline'>(上想羊反已具釋音義第十八卷中)</span>。</p>
<p>輶軒<span class='note-inline'>(上音猶下歇言反毛詩傳云輶輕車也古者採詩使者所乘方言序云輶軒使者所以巡遊萬國釆覽異言周秦之季其業隳癈也即如今之採訪使也)</span>。</p>
<p>臮貞觀<span class='note-inline'>(上其義反杜預注左傳云臮至也說文從依自聲今亦多從旦作暨[脈-月]音吟從三人也)</span>。</p>
<p>獯狁<span class='note-inline'>(上訓云反下音允考聲云匃奴別名也唐麌謂之獯鬻周謂之獫狁漢謂之[匈-凵+└]奴今謂之突厥皆北狄也)</span>。</p>
<p>西敧<span class='note-inline'>(起冝反顧野王云敧不正也亦作[敲-高+危]說文從支奇聲也)</span>。</p>
<p>蕪薉<span class='note-inline'>(上音無下紆衛反顧野王云薉謂不清潔也古今正字並從草無歲皆聲)</span>。</p>
<p>烏鎩國<span class='note-inline'>(師戒反)</span>。</p>
<p>鄯善國<span class='note-inline'>(上音善)</span>。</p>
<p>燉煌<span class='note-inline'>(上徒昆反漢書云燉煌郡名武帝後元年分酒泉置也杜林以為古瓜州今沙州是也)</span>。</p>
<p>吐谷渾<span class='note-inline'>(中音欲蕃部落名也)</span>。</p>
<p>大垖<span class='note-inline'>(都迴反已釋前譜第八卷中正作[阜-十]志文作塠亦通也)</span>。</p>
<p>綊紵<span class='note-inline'>(上音甲下除慮反案方志本義綊紵者脫空象漆布為之)</span>。</p>
<p>如蝟<span class='note-inline'>(音謂說文形毛似豪猪而小也從虫胃聲)</span>。</p>
<p>瞿[飢-几+夌]伽山<span class='note-inline'>(上具于反次勒登反)</span>。</p>
<p>匾[匚@虎]<span class='note-inline'>(上遍沔反下體仾反志從辵作遍遞錯也正從匚匚音方)</span>。</p>
<p>白䃜<span class='note-inline'>(益奚反文字集略云黑山寶也古今正字從石殹聲志作瑿亦通)</span>。</p>
<p>瞢健國<span class='note-inline'>(上墨[山/用]反)</span>。</p>
<p>䅦那呬羅山<span class='note-inline'>(上音苗呬音醯異反)</span>。</p>
<p>[怡-台+龍]悷<span class='note-inline'>(上鹿董反下力計反剛強也)</span>。</p>
<p>象鎣<span class='note-inline'>(縈暝反亦作瑩)</span>。</p>
<p>覆盋<span class='note-inline'>(上孚目反下般未反)</span>。</p>
<p>忽懍國<span class='note-inline'>(中林禁反)</span>。</p>
<p>弱齡<span class='note-inline'>(音靈)</span>。</p>
<p>齔齒<span class='note-inline'>(上初靳反毀齒也)</span>。</p>
<p>為笴<span class='note-inline'>(于但反)</span>。</p>
<p>嗢呾<span class='note-inline'>(上溫骨反下丹剌也梵語)</span>。</p>
<p>乘縆<span class='note-inline'>(剛恒反說文云縆索也從糸恒聲)</span>。</p>
<p>銷杙<span class='note-inline'>(蠅即反橛也)</span>。</p>
<p>婆羅屖羅大嶺<span class='note-inline'>(先奚反)</span>。</p>
<p>飤虎<span class='note-inline'>(上辭自反說文從人食聲)</span>。</p>
<p>半笯蹉國<span class='note-inline'>(音努蹉音倉何反)</span>。</p>
<p>磔迦<span class='note-inline'>(上竹厄反)</span>。</p>
<p>俗癭<span class='note-inline'>(纓郢反說文云頸瘤也從疒嬰聲)</span>。</p>
<p>且尰<span class='note-inline'>(屬隴反爾雅云腫足為尰說文作[病-丙+童]云脛氣足腫也從疒童聲志文從兀作[兀*重]是[竺-二+留]文兀音尫)</span>。</p>
<p>窣祿覲那<span class='note-inline'>(上蘇沒反)</span>。</p>
<p>堊䤈掣呾羅國<span class='note-inline'>(上烏洛反次馨鷄反掣音昌制反咀音丹逵反)</span>。</p>
<p>平塏<span class='note-inline'>(開改反杜注左傳云塏燥也說文高顯處也從土豈聲)</span>。</p>
<p>鞞索迦國<span class='note-inline'>(上婢移反次生㧡反梵語也)</span>。</p>
<p>鴦窶利<span class='note-inline'>(中其矩反)</span>。</p>
<p>角處<span class='note-inline'>(上江缶反亦作斠志作桶非也義已具前釋迦譜第八卷中正處字)</span>。</p>
<p>髾髮<span class='note-inline'>(上所交反埤蒼云髻垂者也古今正字從髟肖聲)</span>。</p>
<p>以笏<span class='note-inline'>(音忽)</span>。</p>
<p>栗呫婆子<span class='note-inline'>(呫音他[篋-大]反梵語也)</span>。</p>
<p>四廈<span class='note-inline'>(沙詐反鄭注禮記云廈今之門廡其形旁廣而卑也古今正字從广夏聲也)</span>。</p>
<p>阿耆波洂<span class='note-inline'>(泥禮反梵語也)</span>。</p>
<p>灑火<span class='note-inline'>(上沙雅反漢書音義云灑分散也說文云汛水也從水麗聲方志作洒西禮反非也汛音信)</span>。</p>
<p>灰燼<span class='note-inline'>(徐進反正作羹)</span>。</p>
<p>架釜<span class='note-inline'>(上音嫁下音父)</span>。</p>
</div>
<div class='div-other'><a id='mulu4632' />
<p class='h2'>方志卷下</p><p>譌也<span class='note-inline'>(上吾戈反鄭箋毛詩云譌偽也說文偽言也從言為聲志作訛俗字亦作吪)</span>。</p>
<p>那伽閼剌那<span class='note-inline'>(閼音烏曷反剌音蘭葛反梵語)</span>。</p>
<p>鷙鳥<span class='note-inline'>(上之利反廣雅云鷙之言執也謂執服眾鳥也鳥之勇銳者也說文擊煞鳥也從鳥執聲)</span>。</p>
<p>生皰<span class='note-inline'>(蒲皃反已具釋最勝王經中說)</span>。</p>
<p>曬衣<span class='note-inline'>(上所戒反方言云曬暴也說文從日麗聲)</span>。</p>
<p>紺青<span class='note-inline'>(上甘憾反說文云紺帛深青而揚赤色也從糸甘聲)</span>。</p>
<p>陗絕<span class='note-inline'>(且醮反許叔重云陗陵也說文高也從阝肖聲)</span>。</p>
<p>磐石<span class='note-inline'>(上判般反王弼注周易云磐山石之安也顧野王云磐猶根據也聲類大石也說文從石般聲也)</span>。</p>
<p>[(薩-文+(立-一))/木]株<span class='note-inline'>(上岸割反亦作[打-丁+(丹-、+〡)])</span>。</p>
<p>姞栗陀羅矩吒山<span class='note-inline'>(上其一反下摘加反梵語唐云鷲峯山)</span>。</p>
<p>峻峙<span class='note-inline'>(音雉)</span>。</p>
<p>搙績<span class='note-inline'>(精息反爾雅云績事也業也說文從糸責聲)</span>。</p>
<p>伊爛拏<span class='note-inline'>(搦加反梵語)</span>。</p>
<p>捃稚迦<span class='note-inline'>(上君殞反中馳膩反梵語也)</span>。</p>
<p>蠻獠<span class='note-inline'>(上莫班反廣雅云蠻慢也說文南蠻人虵種也從虫䜌聲下音老字書云牂柯有獠夷異物銘云獠夷獸類也嗜欲不節以人為肴有過心煞潛行水中㓨取魚鱉死則竪埋棺不臥誤說文從犬尞聲䜌音力專反)</span>。</p>
<p>羯[飢-几+夌]伽國<span class='note-inline'>(力澄反)</span>。</p>
<p>䟽寮<span class='note-inline'>(力彫反蒼頡篇云寮小空也說文穿也從穴寮聲)</span>。</p>
<p>潟鹵<span class='note-inline'>(上星弈反爾雅云潟苦也郭璞云苦地也古今正字從水舄聲志本作舄誤也下盧古反杜注左傳云鹵确口角薄之地也說文西方鹹地也從鹵省像鹽形也東方謂之㡿西方謂之鹵也)</span>。</p>
<p>椰子<span class='note-inline'>(上野嗟反木名也)</span>。</p>
<p>䮚迦山<span class='note-inline'>(上勒恒反)</span>。</p>
<p>宏敞<span class='note-inline'>(上音橫孔注尚書云宏大也說文屋深嚮也從宀厷聲下昌兩反蒼頡篇云敞高顯也說文平治高土可遠望也從文尚聲)</span>。</p>
<p>頗胝<span class='note-inline'>(音知)</span>。</p>
<p>[捏-土+弗]懍國<span class='note-inline'>(臨禁反)</span>。</p>
<p>軬荼國<span class='note-inline'>(上音飯)</span>。</p>
<p>疱犧<span class='note-inline'>(上鮑交反下喜冝反古三皇号也)</span>。</p>
<p>槀街<span class='note-inline'>(上工老反下音皆義已具釋高僧傳中方志作衛非也)</span>。</p>
<p>黷武<span class='note-inline'>(上音獨)</span>。</p>
<p>貨賂<span class='note-inline'>(音路)</span>。</p>
<p>泛漲<span class='note-inline'>(張兩反志本作涱非也)</span>。</p>
<p>驊騮<span class='note-inline'>(上戶麻反下力由反)</span>。</p>
<p>太宰噽<span class='note-inline'>(披美反)</span>。</p>
<p>遽然<span class='note-inline'>(渠御反杜注左傳云遽畏懼也說文窘也從辵豦聲方志從心作懅俗字也)</span>。</p>
<p>蠲嗜欲<span class='note-inline'>(上决玄反下時至反)</span>。</p>
<p>闞澤<span class='note-inline'>(上堪濫反吳中書令也)</span>。</p>
<p>滬瀆口<span class='note-inline'>(上胡古反山海經云陽虛山臨于玄滬之水郭璞云蒼頡帝為臨滬水而靈龜負書而出說文從水扈聲下同鹿反)</span>。</p>
<p>郗恢<span class='note-inline'>(上恥知反下苦迴反人姓名也)</span>。</p>
<p>踾然<span class='note-inline'>(披逼反埤蒼云踾蹋地聲也古今正字從足畐聲畐音同上)</span>。</p>
<p>巋然<span class='note-inline'>(上虧軌反考聲云山孤立也古今正字從山歸聲)</span>。</p>
<p>高悝<span class='note-inline'>(苦迴反人姓名也)</span>。</p>
<p>轀輬<span class='note-inline'>(上音溫下音凉孟康曰如衣車有䆫牖閉之則溫開之則凉如淳云其形廣大有羽儀也自漢以來唯用載柩說文臥車也並從車昷京皆聲)</span>。</p>
<p>珠珩<span class='note-inline'>(杏庚反大戴禮云珮玉上有雙珩下有雙璜說文珩珮玉上也所以節行止也從玉行聲)</span>。</p>
<p>惟礎<span class='note-inline'>(初所反許叔重注淮南子云楚人謂柱[石*寫]曰礎古今正字云山雲蒸而潤柱礎也從石楚聲[石*寫]音昔)</span>。</p>
<p>飼鷹<span class='note-inline'>(上辭自反字書云從人仰食也說文作飤從人食聲方志伯飼俗字也)</span>。</p>
</div></div>
<div class='div-other'><a id='mulu4633' />
<p class='h1'>釋迦譜及略譜方志等依入藏目合有諸經要集二十卷<span class='note-inline'>(不音)</span></p></div>
<div class='div-other'><a id='mulu4634' />
<p class='h1'>經律異相五十卷<span class='note-inline'>(已音了自有音義兩卷)</span></p></div>
<div class='div-other'><a id='mulu4635' />
<p class='h1'>南齊經目等二十二卷<span class='note-inline'>(不音)</span></p></div>
<div class='div-other'><a id='mulu4636' />
<p class='h1'>隨朝經目二十卷<span class='note-inline'>(不音)</span></p><p style="margin-left:1em">計六十二卷不音為是藏經鈔及古經目早已重疊訓釋已廢不行今並不音轉讀者悉之所以越入藏目次第取後音義同卷者為足成一百卷也。</p>
</div>
<div class='div-other'><a id='mulu4637' />
<p class='h1'>釋門系錄</p><p>擯罰<span class='note-inline'>(上賓俊反司馬彪注莊子云擯棄也史記云相與非擯之是也古今正字從手賓聲下煩發反說文云罰罪之小者言未以刀有所誡但持刀罵詈應罰也從刀詈會意字詈音利也)</span>。</p>
<p>襃德<span class='note-inline'>(上保毛反鄭玄注禮記云襃猶進也顧野王云襃猶揚美也說文從衣[采-木+呆]聲[采-木+呆]音保也)</span>。</p>
<p>㝢寰<span class='note-inline'>(上愚句反杜注左傳云寓寄也下患關反文字典說云國之境內也又圻內也從宀睘聲)</span>。</p>
<p>駟馬<span class='note-inline'>(上音四)</span>。</p>
<p>銜筞<span class='note-inline'>(上狎監反)</span>。</p>
<p>翊化<span class='note-inline'>(上餘力反孔注尚書云翊輔也說文從羽立聲)</span>。</p>
<p>將詢<span class='note-inline'>(恤遵反毛詩傳云詢問也杜注左傳云問親戚之議也古今正字云謀也從言旬聲)</span>。</p>
<p>稽大偽<span class='note-inline'>(上計奚反孔注尚書云稽考也廣雅云問也說文從禾九㫖聲禾音工迷反下危謂反)</span>。</p>
<p>期頥<span class='note-inline'>(以之反曲禮云百年曰期頤王弼注周易云頤養也說文從[〡*臣]象形也從頁作頤篆文字籀文作[(巢-果+百)*〡*臣])</span>。</p>
<p>恪勤<span class='note-inline'>(上康譯反孔注尚書云恪敬也說文正作愙義同從心客聲也)</span>。</p>
<p>僧䂮<span class='note-inline'>(音略僧名也)</span>。</p>
<p>藉已<span class='note-inline'>(上寂夜反下音以)</span>。</p>
<p>戡難<span class='note-inline'>(上坎藍反下乃旦反)</span>。</p>
<p>幖幟<span class='note-inline'>(上必遙反錄作摽誤也下音志)</span>。</p>
<p>躁求<span class='note-inline'>(上遭到反)</span>。</p>
<p>播植<span class='note-inline'>(上波賀反下時力反)</span>。</p>
<p>賾不可見<span class='note-inline'>(上仕革反劉瓛注周易云賾者幽深之極稱也古今正字從[〡*臣]責聲)</span>。</p>
<p>馭之<span class='note-inline'>(上魚據反亦作御)</span>。</p>
<p>以彙<span class='note-inline'>(為貴反廣雅云彙類也以其類相牽引也說文從[(┐@一)/一/(仁-二+巾)]胃省聲[(┐@一)/一/(仁-二+巾)]音啼計反)</span>。</p>
<p>羼提<span class='note-inline'>(上察莧反梵語也)</span>。</p>
<p>凱風<span class='note-inline'>(上開改反廣雅云凱猶大也爾雅云南風謂之凱風古今正字從几豈聲)</span>。</p>
<p>冥譴<span class='note-inline'>(上覓蓱反郭注爾雅云冥昧也說文云幽也從日六日數十十六日而月始虧幽冖聲冖音同下牽戰反廣雅云譴責也蒼頡篇呵也方言怒也說文謫問也從言遣聲謫音陟革反)</span>。</p>
<p>醇醲<span class='note-inline'>(上順倫反下尼龍反廣雅云醇厚也許叔重注淮南子云醲肥甘也說文云醇不澆酒也醲厚酒也二字並從酉享農皆聲享音同上系錄作醇並通用也)</span>。</p>
<p>糟粕<span class='note-inline'>(上早勞反下滂莫反許叔重注淮南子云糟酒滓也粕已盝糟也說文義同從米曹聲<span class='corr'>籀</span>方作醩古今正字粕從米白聲盝音鹿也)</span>。</p>
<p>傅毅<span class='note-inline'>(冝記反人姓名)</span>。</p>
<p>蔡愔<span class='note-inline'>(揖淫反人名也)</span>。</p>
<p>緘之<span class='note-inline'>(減咸反)</span>。</p>
<p>叡肇<span class='note-inline'>(上音銃廣雅云叡智也說文云深明也從[(├/(同-(一/口)+、))*又]目從谷省[(├/(月-一))*又]音殘古文作睿<span class='corr'>籀</span>文作叡下音召)</span>。</p>
<p>孱然<span class='note-inline'>(上棧焉反漢書音義云孱不齊也韋昭云仁謹皃也說文芸也從孨在尸下一云孨聲也孨音翦)</span>。</p>
<p>欻不<span class='note-inline'>(上薰欝反薛琮注西京賦云欵忽也說文從欠炎聲)</span>。</p>
<p>未泯<span class='note-inline'>(蜜忍反尒雅云泯盡也毛詩傳云滅也古今正字義同從水泯聲)</span>。</p>
<p>炯徹<span class='note-inline'>(上坰迥反蒼頡篇云炯明也廣雅光也說文從火冋聲也)</span>。</p>
<p>桎梏<span class='note-inline'>(上真曰反下工屋反)</span>。</p>
<p>纂茂<span class='note-inline'>(上祖卵反亦作纘)</span>。</p>
<p>智顗<span class='note-inline'>(儀紀反僧名也)</span>。</p>
<p>鄴下<span class='note-inline'>(上嚴劫反漢書魏郡有鄴縣說文義同從邑業聲也)</span>。</p>
</div>
<div class='div-other'><a id='mulu4638' />
<p class='h1'>大周刊定眾經目錄序</p><p class="byline">慧琳撰</p>
<div class='div-other'><a id='mulu4639' /><p>刊定<span class='note-inline'>(渴安反杜注左傳云刊除也鄭注禮記云削也廣雅云定也說文從刀干聲)</span>。</p>
<p>廣滲<span class='note-inline'>(賫計反孔注尚書云濟渡也杜注左傳云益也賈注國語成也說文從水齊聲)</span>。</p>
<p>聲覃<span class='note-inline'>(澹南反毛詩傳云覃長也又云延也說文長味也從[日/(凵@中)/〡]從鹹省作[宋-木+(?/屮)]大篆從西作覃略也今俗用下從<span class='corr'>卑</span>者誤也[日/(凵@中)/〡]音吼從曰從[口/屮]非[晃-儿+〡]字也)</span>。</p>
<p>迺下<span class='note-inline'>(上奴改反古乃字也聲類云乃至也說文從古乃西聲也今俗用從辵誤也)</span>。</p>
<p>費長房<span class='note-inline'>(上肥味反人姓名也)</span>。</p>
<p>聶道真<span class='note-inline'>(上尼輒反人姓名也)</span>。</p>
<p>幻師阿夷鄒<span class='note-inline'>(莊鳩反梵語也)</span>。</p>
<p>摩尼羅亶<span class='note-inline'>(單偘反梵語也)</span>。</p>
<p>鄴都<span class='note-inline'>(上嚴劫反說文魏郡縣也從邑業聲也)</span>。</p>
<p>摩訶遮曷旋經<span class='note-inline'>(隨緣反梵語亦胡語也不求義也)</span>。</p>
</div>
<div class='div-other'><a id='mulu4640' /></div>
<div class='div-other'><a id='mulu4641' />
<p class='h2'>第二卷</p><p>兜沙經<span class='note-inline'>(上都侯反梵語也)</span>。</p>
<p>道龔<span class='note-inline'>(云恭僧名也)</span>。</p>
<p>撮寫<span class='note-inline'>(上祖捋反禮記孔子曰今夫地一撮土之多是也說文三指撮也從手最聲目錄義所撮其機要寫之)</span>。</p>
<p>支派<span class='note-inline'>(拍賣反說文云水邪流分散別也從水從反永字象形字也土攴字說文從半竹從又正也)</span>。</p>
</div>
<div class='div-other'><a id='mulu4642' />
<p class='h2'>第三卷</p><p>揣義<span class='note-inline'>(上初委反杜注左傳云度高曰[摀-(舄-臼)+而]郭璞曰[摀-(舄-臼)+而]度成之也說文量也從手耑聲)</span>。</p>
<p>讎挍<span class='note-inline'>(上壽流反下交孝反杜注左傳云讎對也爾雅匹也劉向別錄云讎挍經中謂考挍之也風俗通云二人對挍為讎挍集訓又云二人對本挍書曰讎說文讎譍也從言雔聲經從州從言作詶非也雔音上同)</span>。</p>
<p>寤寐<span class='note-inline'>(上吾故反說文云寐覺而有言曰寤下彌未反說文寐臥也並從㝱省吾未皆聲)</span>。</p>
<p>彥琮<span class='note-inline'>(上言建反下祚宗反皆僧之名)</span>。</p>
</div>
<div class='div-other'><a id='mulu4643' />
<p class='h2'>第四卷</p><p>阿闍貰<span class='note-inline'>(音世梵語)</span>。</p>
<p>溥首<span class='note-inline'>(音普菩薩名亦經名)</span>。</p>
</div>
<div class='div-other'><a id='mulu4644' />
<p class='h2'>第五卷</p><p>睒子經<span class='note-inline'>(上苫染反又音琰)</span>。</p>
</div>
<div class='div-other'><a id='mulu4645' />
<p class='h2'>第六卷</p><p>摭之<span class='note-inline'>(上章亦反方言摭取也陳青徐之間謂取為摭說文摭拾手從手庶聲也或從石作柘訓用同也)</span>。</p>
</div>
<div class='div-other'><a id='mulu4646' />
<p class='h2'>第七卷<span class='note-inline'>(無字可音訓)</span></p></div>
<div class='div-other'><a id='mulu4647' />
<p class='h2'>第八卷</p><p>勇辭梵志<span class='note-inline'>(容腫反古文勇字外道名也)</span>。</p>
<p>木槍刺脚<span class='note-inline'>(七羊反集訓云槍兵杖也兩頭銳長文八上施䥫刃名曰槍廣雅刺也下青亦反顧野王云銳攙入人肉中曰刺廣雅刺箴也說文直傷也從刀朿聲朿音次經作㓨俗字也)</span>。</p>
<p>猘狗<span class='note-inline'>(章又反說文狂犬也從犬制聲或作[狂-王+析]亦同下狗字經文作苟非也)</span>。</p>
<p>[(序-予+林)/女]尼<span class='note-inline'>(上音摩梵語也)</span>。</p>
<p>鷹鷂<span class='note-inline'>(上憶矝反杜注左傳云鷹鷙鳥也集訓云能制伏眾鳥也御覽云鳥之勇銳者名之為鷙下音曜顧野王云鷂似鷹而小說文亦鷙鳥之屬形聲字)</span>。</p>
<p>鴟鳥<span class='note-inline'>(齒支反莊子云鴟[互*鳥]嗜巤是也說文鳶鳥之屬或從隹作[氐*隹]形聲字)</span>。</p>
</div>
<div class='div-other'><a id='mulu4648' />
<p class='h2'>第九卷</p><p>二僑士<span class='note-inline'>(巨夭反韻詮云僑寄也考聲客也廣雅才也說文高也從人喬聲喬音同)</span>。</p>
<p>懽喜<span class='note-inline'>(上喚官反鄭注禮記云懽悅也說文喜亦懽也從心雚聲目錄中從馬作驩非也雚音同胡官反)</span>。</p>
</div>
<div class='div-other'><a id='mulu4649' />
<p class='h2'>第十卷</p><p>曇彌蜱<span class='note-inline'>(閇迷反梵語僧名也)</span>。</p>
<p>僧澀多<span class='note-inline'>(師戢反梵語也澀字說文從四止二倒二正即澀也從水亦是目錄中及諸經中多從三止作澁非會意字也)</span>。</p>
</div>
<div class='div-other'><a id='mulu4650' />
<p class='h2'>第十一卷</p><p>遞更<span class='note-inline'>(上提禮反鄭注爾雅云遞更易也莊子云遞臥遞起也說文更也從辵虒聲也虒音斯或從第從辵非递訓用同下革行反鄭注周禮云更猶代也說文改也從攴丙聲今作更俗字)</span>。</p>
<p>編之<span class='note-inline'>(畢綿反劉兆注公羊傳云編者比連也淮南子許叔重注云編猶列也聲類以繩編次之說文次簡也從糸扁聲)</span>。</p>
<p>颰陀<span class='note-inline'>(盤末反)</span>。</p>
</div>
<div class='div-other'><a id='mulu4651' />
<p class='h2'>第十二卷</p><p>遄邈<span class='note-inline'>(上垂緣反毛詩傳曰遄疾也尒雅速也說文往來數也從辵耑聲易曰已事遄往下痝剝反王注楚辭云邈遠也郭注方言云曠遠之皃古今正字從辵貌聲也)</span>。</p>
<p>飄零<span class='note-inline'>(上匹遙反毛詩傳云飄猶吹也毛詩又云箕為飄風傳曰暴起之風也古今正字從風票聲下歷丁反詩傳零落也廣雅云墮也說文餘雨也從雨令聲)</span>。</p>
<p>漚惒<span class='note-inline'>(阿鈎反下音和古譯梵語質朴不妙唐云方便)</span>。</p>
</div>
<div class='div-other'><a id='mulu4652' />
<p class='h2'>第十三卷第十四卷第十五卷</p><p style="margin-left:2em">右已上三卷並無字可音訓。</p>
</div></div>
<p class='juan'>一切經音義卷第七十七</p>
</div><!-- end of div[@id='body'] -->
</body></html>