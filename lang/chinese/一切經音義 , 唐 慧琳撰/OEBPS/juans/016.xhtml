<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu576' />一切經音義卷第十六</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">音大方廣三戒經三卷　慧琳</p>
<p style="margin-left:1em">無量清淨平等覺經二卷　玄應</p>
<p style="margin-left:1em">阿彌陀經二卷　玄應</p>
<p style="margin-left:1em">無量壽經二卷　玄應<span class="note-inline">(已上一帙)</span></p>
<p style="margin-left:1em">阿閦佛國經二卷　玄應</p>
<p style="margin-left:1em">大乘十法經一卷　慧琳</p>
<p style="margin-left:1em">普門品經一卷　玄應</p>
<p style="margin-left:1em">佛說胞胎經一卷　慧琳</p>
<p style="margin-left:1em">文殊師利佛土嚴淨經二卷　玄應</p>
<p style="margin-left:1em">大聖文殊佛剎功德經三卷　慧琳<span class="note-inline">(已上一帙)</span></p>
<p style="margin-left:1em">法鏡經二卷　玄應</p>
<p style="margin-left:1em">郁迦羅越問經一卷</p>
<p style="margin-left:1em">幻士仁賢經一卷　玄應</p>
<p style="margin-left:1em">決定毘尼經一卷　慧琳</p>
<p style="margin-left:1em">後譯三十五佛名懺悔一卷　慧琳</p>
<p style="margin-left:1em">發覺淨心經二卷　慧琳</p>
<p style="margin-left:1em">須摩提女經一卷　慧琳</p>
<p style="margin-left:1em">須摩提菩薩經一卷</p>
<p style="margin-left:1em">阿闍貰女阿術達經一卷　慧琳</p>
<p style="margin-left:1em">離垢施女經一卷　玄應</p>
<p style="margin-left:1em">得無垢女經一卷　玄應</p>
<p style="margin-left:1em">優填王經一卷　玄應</p>
<p style="margin-left:1em">文殊所說佛境界經一卷　慧琳</p>
</li>
</ul><p style="margin-left:2em">已上二十三經三十四卷同此卷音。</p>
</div>
<div class='div-other'><a id='mulu577' />
<p class='h1'>大方廣三戒經</p>
<div class='div-other'><a id='mulu578' />
<p class='h2'>上卷</p><p class="byline">慧琳撰</p><p>雜穀<span class='note-inline'>(上才合反前音義第八卷中已具釋說下公屋反字統云穀續也穀名百數惣歸於五所謂稷黍豆麥麻也稷屬謂之穗穀黍屬謂之散穀豆屬謂之角穀麥屬謂之芒穀麻屬謂之樹穀故謂五穀說文穀者百穀之惣名從禾殼聲也)</span>。</p>
<p>貘豹<span class='note-inline'>(上音陌山海經云南山多貘豹郭璞曰貘似羆而小黃黑色毛有光澤能食銅鐵出蜀中爾雅貘白豹也說文從豸經文多脫此貘字今勘梵本有故加之准文勢合有下包貌反說文獸也似虎團文黑花而小於虎亦從豸豸音雉豹並形聲字也)</span>。</p>
<p>象馬<span class='note-inline'>(上祥養反山海經云禱過之山多犀[象-(豕-一)+(焉-正)]郭璞曰獸之最大者也色或青或白長鼻似豕大者牙長一丈小者猶長五尺此獸性妒說文云三歲一乳象形字也)</span>。</p>
<p>羱羝<span class='note-inline'>(上虞袁五官二反並通爾雅羱羊如吳羊郭璞云似吳羊而大角山羊也經文作羱非也下丁奚反毛詩傳曰羝羊牡羊也廣雅雄也吳羊牡者三歲曰羝並形聲字也)</span>。</p>
<p>鸜鵒<span class='note-inline'>(上具愚反或作鴝下音欲案[鸚-女+隹]鵒似反舌鳥觜上眼前有毛角兩翼斑白為異也一名寒皐)</span>。</p>
<p>鴝[只*鳥]羅<span class='note-inline'>(上音俱下經以反俱[示*只]羅者梵語西方鳥名也此鳥能為美聲令人樂聞俗號好聲鳥也)</span>。</p>
<p>鶡鷄<span class='note-inline'>(上音曷山海經云暉諸之山多鶡鷄郭璞曰似雉而大青色頭上有毛角若鬪一死乃止野鷄也形聲字也)</span>。</p>
<p>鵰鷲<span class='note-inline'>(上音鵰下音就前音義第二卷大般若中以具釋也)</span>。</p>
<p>遮沙<span class='note-inline'>(梵語西方鳥名也此國無此鳥)</span>。</p>
<p>茹食<span class='note-inline'>(如翥反禮記食鳥獸之肉曰茹飲其血茹其毛肉也)</span>。</p>
<p>緊祝迦<span class='note-inline'>(梵語寶名也上經引反下終宍反古譯或云堅叔迦)</span>。</p>
<p>毘醯勒<span class='note-inline'>(馨奚反西方果樹名也今毘梨勒是也)</span>。</p>
<p>豫樟<span class='note-inline'>(下音章豫樟大木也南中異物志云生七年方知若作船必與龍鬪)</span>。</p>
<p>牛棘<span class='note-inline'>(矜力反西方花榭名也說文從二朿經從二來非也)</span>。</p>
<p>搆牛<span class='note-inline'>(古候反以手搆捋牛乳也捋音鸞括反詩曰薄奇將捋也搆捋二字並從手)</span>。</p>
<p>花鬘<span class='note-inline'>(馬班反假借字也本音彌然反今借為鬘花鬘者西方嚴身具也以線貫穿草木時花暈以五色無問男女加於身首以為嚴飾猶如綬帶)</span>。</p>
<p>柔䎡<span class='note-inline'>(而兗反經作濡非也下文並准此也)</span>。</p>
<p>清泠<span class='note-inline'>(下歷丁反清泠水澄淨皃說文從水令聲經從氷非也若音勒打反非經意)</span>。</p>
<p>其鬚<span class='note-inline'>(相臾反蓮花蘂也正從彡作須)</span>。</p>
<p>巢窟<span class='note-inline'>(上柴㕛反說文鳥在木上也象形字也經從果非也下困骨反杜注左傳窟土室也說文從穴屈聲有從宀非也)</span>。</p>
<p>家靜<span class='note-inline'>(上音情亦反古字也說文作寂)</span>。</p>
<p>馳騁<span class='note-inline'>(下恥郢反杜注左傳云騁奔也說文直驅也從馬[叟-又+万]聲[叟-又+万]音匹笄也)</span>。</p>
<p>戲弄<span class='note-inline'>(上虛記反說文從戈䖒聲䖒音許冝反經從虛非也下祿慟反說文玩也戱也從廾從玉廾音拱)</span>。</p>
</div>
<div class='div-other'><a id='mulu579' />
<p class='h2'>大方廣三戒經卷中</p><p>撾打<span class='note-inline'>(上竹瓜反說文撾捶也打也從木過下得冷反說文擊也掊也從手丁聲)</span>。</p>
<p>枷鎖<span class='note-inline'>(上音加下桑果反玉篇連還也說文云鎖錮也從金[肖-月+貝]聲[肖-月+貝]音同上經文作加璅二字並錯書)</span>。</p>
<p>生莿地獄<span class='note-inline'>(雌漬反韻英云木芒也俗字也正體作束廣雅刺箴也亦作刺皆正也或作茦亦作策皆非正體從刀茦聲也)</span>。</p>
<p>老耄<span class='note-inline'>(毛抱反韻英云耄老也禮記八十九十曰旄音與上同鄭注云耄惛忘也說文從老毛聲)</span>。</p>
<p>貣財<span class='note-inline'>(上湯勒反集訓云假借於人曰貣說文云從人求物也從貝弋聲弋音翼)</span>。</p>
<p>嚬蹙<span class='note-inline'>(上毘寅反下酒育反集訓云頻眉而蹙頞瞋怒貌也考聲皺眉蹙鼻怒目瞋也說文蹙字從戚音青亦反足聲也皺音則救反頞音安葛反)</span>。</p>
<p>販賣<span class='note-inline'>(上發万反字統云買之賤賣之貴朝買而夕賣)</span>。</p>
<p>嫉妒<span class='note-inline'>(上音疾下都固反王逸注楚辭云害賢曰嫉害色曰妒說文婦妒夫也並從女疾戶聲也經從后作姤非也)</span>。</p>
<p>貯聚<span class='note-inline'>(猪呂反杜注左傳貯舊也蓄藏之也說文藉也從貝宁聲也下從裕反何注公羊傳聚歛也賈注國語集也說文會也從乑取聲乑音吟從三人也)</span>。</p>
<p>箱篋<span class='note-inline'>(下謙葉反鄭注禮記篋㨔也㨔音咸說文箱類也篋亦笥也古文作匧從匚音方夾聲)</span>。</p>
<p>矛<span class='corr'>刺</span><span class='note-inline'>(上母侯反說文酋矛也長二丈案此說是用古尺即今尺之丈六也案矛字象形即今槍槊之類也或名為[矛*(替-曰+貝)]下此恣反爾前已釋也)</span>。</p>
<p>阿練兒<span class='note-inline'>(梵語古譯虜質不妙也亦云阿蘭若唐云寂靜處)</span>。</p>
<p>滓穢<span class='note-inline'>(上緇史反埤蒼作䔂說文滓澱也下於衛反博雅荒蕪也從禾說文從草)</span>。</p>
<p>財賄<span class='note-inline'>(下灰猥反爾雅賄財也)</span>。</p>
<p>罵詈<span class='note-inline'>(上麻嫁反下理稚反說文二字互相訓並從[网-(ㄨ*ㄨ)+又][网-(ㄨ*ㄨ)+又]猶罪也)</span>。</p>
<p>椎鍾<span class='note-inline'>(長追反說文擊也從木隹聲)</span>。</p>
<p>唌唾<span class='note-inline'>(上祥延反俗字通用正體從水從欠作㳄說文口液也或從水作涎亦俗字也下土臥反釋准上從水垂聲也)</span>。</p>
<p>視睞<span class='note-inline'>(下來岱反疑此字傳寫錯准經義合是瞬音水潤反)</span>。</p>
<p>濃厚<span class='note-inline'>(匿龍反說文云露水多也或從酉作醲說文云厚酒也形聲字也)</span>。</p>
<p>謫罰<span class='note-inline'>(上陟革反毛詩傳相責也杜注左傳謫譴也方言怒也說文罰也從言商省聲也下煩韈反說文罪罰也罪之小者未以刃殺但持刀罵詈則應罰也從刀從詈會意字也)</span>。</p>
<p>關邏<span class='note-inline'>(上古頑反鄭注周禮云關者界上之門也說文以木橫持門戶也廣雅關塞也從門作[聯-耳]聲[聯-耳]音與上同經從弁作閞非也下羅馱反字書邏遮也韻略云遊兵俻宼險徑鎮戍之所也)</span>。</p>
</div>
<div class='div-other'><a id='mulu580' />
<p class='h2'>大方廣三戒經卷下</p><p>阿耆利<span class='note-inline'>(耆音祇梵語虜質不妙或云阿闍梨唐言云教授師)</span>。</p>
<p>胞想<span class='note-inline'>(詮歲反廣雅脃弱也說文云肉䎡易斷也從肉從絕省經從危作脆非也)</span>。</p>
<p>捫摸<span class='note-inline'>(上音門下音莫詩傳云捫摸猶以手撫持也並從手形聲字也)</span>。</p>
<p>我弄<span class='note-inline'>(上我字從手從戈會意字也從禾者非也下籠慟反前上卷已具釋經從手作挊非也)</span>。</p>
<p>蝗蟲<span class='note-inline'>(上胡光反爾雅食苗心曰螟食葉曰螣食根曰蟊食節曰蠈說文四種雖異名皆蝗蟲也廣雅螽蝗也形如負螽其實各別顏色大小不相似也故有蝗螟蟊蛾之異名也蝘一殄反又音偃音恃蟊音莫侯反螽音終螟音冥蠈音賊蜮音虢螻蟈也)</span>。</p>
<p>不懈<span class='note-inline'>(音戒諸字書並無嫁音也)</span>。</p>
<p>聾瘂<span class='note-inline'>(上祿東反下烏賈反前般若音義中已具釋不能重述經從口作啞非也)</span>。</p>
<p>應擔<span class='note-inline'>(答甘反廣雅擔舉也字書擔負也或作擔從人並通從手詹聲詹音占從木者非也)</span>。</p>
<p>離搏<span class='note-inline'>(補各反搏雅搏繫也鄭注考工記云搏拍也玉篇拊也說文索持也從手專省聲專字從甫從寸從專非也)</span>。</p>
<p>疽惡<span class='note-inline'>(青余反司馬彪注莊子云浮熱為疽不通為癰說文從疒且聲且音子余反從日下一也)</span>。</p>
<p>繚綟<span class='note-inline'>(上力烏反下蓮結反經文脚繚綟者脚曲不端直也亦云不正並從糸形聲字糸音覓)</span>。</p>
<p>聾騃<span class='note-inline'>(崖解反蒼頡篇騃愚也集訓云癡也說文從馬矣省聲)</span>。</p>
<p>勿觸<span class='note-inline'>(衝燭反廣雅抵[挖-乙+友]也經從牛作觸俗字也)</span>。</p>
<p>輕躁<span class='note-inline'>(下遭澇反考聲云急性也動也擾也疾走也或作趮同從足喿聲)</span>。</p>
<p>沫拌<span class='note-inline'>(上漫鉢反下盤滿反考聲云留止也以此與彼相和攪曰拌從手半聲)</span>。</p>
<p>㰆囊<span class='note-inline'>(上音敗下諾郎反蒼頡玉篇[革*(苟-口+用)]囊吹火具也或從革作[革*(苟-口+用)]或從韋作[韋*(苟-口+用)]並通經作排非也)</span>。</p>
<p>以鍜<span class='note-inline'>(都亂反鄭注禮記鍜捶也蒼頡篇椎也說文小冶也掫鍜也從金叚聲叚字從殳從鴗省聲也掫音丁葉反也)</span>。</p>
<p>鎚鉆<span class='note-inline'>(上直追反考聲云打䥫鎚也或作槌亦作椎並通下儉嚴反說文鉆䥫鋷夾取物也從金占省聲經文從甘作鉗䥫枷也非此用者也)</span>。</p>
<p>姝特<span class='note-inline'>(昌朱反毛詩傳曰姝好也說文從女朱聲下騰得反文頴注漢書云特燭也說文特牛父也從牛寺省聲)</span>。</p>
<p>聡黠<span class='note-inline'>(上倉紅反尚書聽曰聡必微諦又曰聡作謀所謀必成經中從忩作聡俗字也下閑八反考聲云黠利也方言[(夭/止)*(小/月)]魏之間謂慧為黠說文從黑吉聲也)</span>。</p>
</div></div>
<div class='div-other'><a id='mulu581' />
<p class='h1'>無量清淨平等覺經</p>
<div class='div-other'><a id='mulu582' />
<p class='h2'>上卷</p><p>牛飼<span class='note-inline'>(音寺桂苑珠叢云飼與畜食也古今正字從食司聲也經文從口作呞俗字非也)</span>。</p>
<p>瘦短<span class='note-inline'>(端管反蒼頡篇云短促也說文不長也從矢豆省聲也經文從手作[打-丁+豆]非也不成字也)</span>。</p>
<p>寶珥<span class='note-inline'>(如志反蒼頡篇云施珠於耳曰珥即耳璫垂珠也說文從玉耳聲也璫音當)</span>。</p>
<p>蠉飛<span class='note-inline'>(上血緣反亦作蝝皆正體字也公羊傳曰蝝即蠉也始生曰蝝長大曰蠉劉歆說云蚍蜉子也董仲舒云蝗子也聲類虫飛皃說文蟲行也從虫睘聲也)</span>。</p>
<p>蝡動<span class='note-inline'>(閏尹反顧野王云䖵蟲蝡動是也蝡亦動也字書云無足而行曰蝡動說文從虫耎聲也)</span>。</p>
<p>錠光<span class='note-inline'>(音定)</span>。</p>
<p>崖底<span class='note-inline'>(雅皆反說文山高邊也從屵音五割反圭聲也經文作崟書誤非也)</span>。</p>
<p>焜煌<span class='note-inline'>(上胡本反下音皇說文焜煌光暉明盛皃也左形右聲也)</span>。</p>
<p>征彸<span class='note-inline'>(上之盈反下之容反方言云征伀惶遽皃也廣雅屏營征伀趍走皃也亦形聲字也)</span>。</p>
<p>項很<span class='note-inline'>(上學講反下痕墾反兩字並上聲字賈注國語云違戾怨恨也言很戾之人強項難迴名為項很從彳艮聲)</span>。</p>
<p>[生/月]瘦<span class='note-inline'>(上生耿反杜注左傳云[生/月]灾也賈逵云病也釋名云瘦[生/月]猶痟瘦也經文作省借用非本字也)</span>。</p>
<p>糜盡<span class='note-inline'>(媚悲反俗字也王注易云糜散也廣雅壞也說文糜碎也正體從米作[米*(序-予+禁)]形聲字也)</span>。</p>
<p>天拘蝅<span class='note-inline'>(上音俱下藏含反梵語天花名)</span>。</p>
<p>其柄<span class='note-inline'>(兵命反顧野王云柄本也賈注國語權也說文柯也從木丙聲正體從秉作㨀形聲字)</span>。</p>
<p>[廅-去+太]樓亘<span class='note-inline'>(上音合下罔蹬反梵語不求字義菩薩名也)</span>。</p>
</div>
<div class='div-other'><a id='mulu583' />
<p class='h2'>無量清淨平等覺經下卷</p><p>有鉉<span class='note-inline'>(玄犬反王弼注易云耳空以待鉉桂苑珠叢云鉉鼎繫也鼎耳也)</span>。</p>
<p>戾亮<span class='note-inline'>(上力計反下力丈反上從高省下從几古人字也)</span>。</p>
<p>駛㤂<span class='note-inline'>(上師吏反蒼頡篇云駛疾也馬行皃也形聲也經文從夬非此用也下急字說文編也促遽也從心及聲也)</span>。</p>
<p>荖跌<span class='note-inline'>(上廁師反又音倉何二反並通下田頡反考聲參荖不齊等也王注楚辭云蹉跌不能盡力也說文差貳也不相值也許叔重注淮南子跌仆也方言偃地曰跌二字並形聲字也)</span>。</p>
<p>世事譊譊<span class='note-inline'>(女交反歸藏言語譊譊顧野王云譊譊猶讙呼也說文恚呼也從言堯聲說亦走也)</span>。</p>
<p>屏營<span class='note-inline'>(上並冥反下唯熒反案屏營猶徘徊也廣雅屏營若征伀也惶遽也)</span>。</p>
<p>稸氣<span class='note-inline'>(丑六反孔注尚書稸積也顧野王稸聚也形聲字也經文有從心作慉非也慉音許六反)</span>。</p>
<p>各勵<span class='note-inline'>(力滯廣雅勵勤也爾雅免也埤舊強也說文勉力也從力從厲省聲也厲從䘍音勅介反)</span>。</p>
<p>抵突<span class='note-inline'>(上丁禮反大戴禮云抵猶推也考聲拒也說文觸也從手氐聲也氐音同上也下徒鶻反王逸注楚辭云淩也韻詮云衝也說文犬從穴中忽出從犬在穴中會意字也)</span>。</p>
<p>摠猥<span class='note-inline'>(宗董反考聲云都也攝也經作捴俗字也下烏賄反賄音灰每反猥濁也從犬畏聲也)</span>。</p>
<p>洒除<span class='note-inline'>(先禮反廣雅滌也亦作洗義同餘音不取)</span>。</p>
<p>尫狂<span class='note-inline'>(枉王反正體本作尤象形今俗用加王作尫形聲字也韻銓尫弱也通俗文云短小曰尫說文跛曲脛也俗音鳥黃反聲轉訛)</span>。</p>
<p>眄睞<span class='note-inline'>(眠見反說文眄邪視也從目丐音同上下來岱反蒼頡篇云童子不正內視也從目來聲或作䚅也)</span>。</p>
<p>辜搉<span class='note-inline'>(上古胡反說文阜也從辛古聲經從羊作辜不成字案辜亦固也下音角或作較考聲權專略其理也從手從寉經文作較亦同通用也)</span>。</p>
<p>喫酒<span class='note-inline'>(輕亦反謂喫噉也從口契聲也)</span>。</p>
<p>魯扈<span class='note-inline'>(上魯字上從魚下從日下胡古反鄭注禮記扈偃蹇自大也上林賦亦縱橫行也漢書音義曰扈謂跋扈縱恣也說文從邑戶聲也)</span>。</p>
<p>睢盱<span class='note-inline'>(血閨反下勖俱反聲類睢䂄大視也顧野王云睢盱驚速之皃說文仰視也二字並從目<span class='corr'>隹</span>亐皆聲也)</span>。</p>
<p>㴳澒<span class='note-inline'>(莫董反下胡孔反謂無知也通俗文云埿塗謂之㴳澒經文作蒙空非也)</span>。</p>
<p>湔洒<span class='note-inline'>(子仙反下西禮反字林湔謂洗浣也洒亦濯也並從水形聲字)</span>。</p>
<p>[辟/止]蹇<span class='note-inline'>(上必亦反韻略[辟/止]跛不能行也說文從止辟聲也下揵偃反說文蹇亦跛也從足從騫省聲也)</span>。</p>
</div></div>
<div class='div-other'><a id='mulu584' />
<p class='h1'>阿彌陀經</p>
<div class='div-other'><a id='mulu585' />
<p class='h2'>上卷</p><p class="byline">玄應撰</p><p>阿彌陀<span class='note-inline'>(梵語佛名也唐言無量光也)</span>。</p>
<p>末坻<span class='note-inline'>(上蒲鉢反下坻音丁禮反經作互非正)</span>。</p>
<p>不迺<span class='note-inline'>(音乃亦梵語也)</span>。</p>
<p>揭質<span class='note-inline'>(上居櫱反梵語也)</span>。</p>
<p>甄脾坻<span class='note-inline'>(音堅欠婢彌反亦梵語也)</span>。</p>
<p>須[打-丁+風]<span class='note-inline'>(上相俞反下音風梵語也)</span>。</p>
<p>羅倪<span class='note-inline'>(音藝亦梵語文云霓)</span>。</p>
<p>鳩蠡<span class='note-inline'>(音禮梵語下同)</span>。</p>
<p>軷陀<span class='note-inline'>(盤沫反梵語也)</span>。</p>
<p>扈斯<span class='note-inline'>(胡古反並梵語)</span>。</p>
<p>滑歧<span class='note-inline'>(上還拔反下音祇梵語)</span>。</p>
<p>賓[(侯-矢+天)*頁]<span class='note-inline'>(音侯)</span>。</p>
<p>陀遬<span class='note-inline'>(送木反)</span>。</p>
<p>篩邪<span class='note-inline'>(音史梵語字從竹)</span>。</p>
<p>薜荔<span class='note-inline'>(上毘袂反下黎第反梵語餓鬼惣名也)</span>。</p>
<p>雄傑<span class='note-inline'>(軋孽反毛詩傳曰特立謂之傑淮南子云智過千人曰傑經文罩作桀乖經義也)</span>。</p>
<p>乞匃<span class='note-inline'>(下音盖說文匃乞也從亾從人案人亾財物則乞匃經作丐非也)</span>。</p>
<p>[企-止+皂]纔<span class='note-inline'>(在來反韻詮云纔僅也考聲蹔也從糸從毚音音仕咸反)</span>。</p>
<p>牚柱<span class='note-inline'>(上丑耕反考聲云路袲柱也袲音夕嗟反枋音方)</span>。</p>
<p>迢迢<span class='note-inline'>(徒彫反經作苕非也考聲迢遠也文字典說迢遰路長也從辵召聲辵音丑略反也)</span>。</p>
<p>貪飻<span class='note-inline'>(天結反杜注左傳云貪食曰饕貪財曰飻經文作饕亦通也)</span>。</p>
</div>
<div class='div-other'><a id='mulu586' />
<p class='h2'>阿彌陀經下卷</p><p>所眩<span class='note-inline'>(玄絹反蒼頡篇云眩惑也又視不明也或作炫經文從玄作鉉非也舊音義訓為繫非經義也)</span>。</p>
<p>祝祝<span class='note-inline'>(之育反此即方言異也准祝字訓釋與經意不同今訓為勤勤守護也是經意也)</span>。</p>
<p>謥詷<span class='note-inline'>(上䓗弄反下同弄反通俗文云言過謂之謥詷繤文云謥詷怠也)</span>。</p>
<p>蔡[疏-(梳-木)+蔡]<span class='note-inline'>(上音菜下蒼辢反此句梵語古譯不分明不切也)</span>。</p>
</div></div>
<div class='div-other'><a id='mulu587' />
<p class='h1'>無量壽經</p>
<div class='div-other'><a id='mulu588' />
<p class='h2'>上卷</p><p class="byline">玄應撰</p><p>微瀾<span class='note-inline'>(洛寒反爾雅大波為瀾小波為淪說文從水也)</span>。</p>
<p>享茲<span class='note-inline'>(香兩反享當也亦受也經文作嚮用別也下子思反)</span>。</p>
<p>煜[火*蘥]<span class='note-inline'>(由鞠反下弋斫反說文煜燿也[火*蘥]火光也經文作昱爍非本字也)</span>。</p>
<p>該羅<span class='note-inline'>(古來反賈注國語該備也方言咸也)</span>。</p>
<p>吞噬<span class='note-inline'>([(貳-二)-、+?]痕反說文吞咽也下時制反王弼注周易噬齧也亦食也從口筮聲也)</span>。</p>
<p>酖酒<span class='note-inline'>(都含反說文酖樂也字書嗜也或作媅妉耽三體並同)</span>。</p>
<p>糾舉<span class='note-inline'>(經酉反孔注尚書糾正也鄭注周禮糾察也杜注左傳糾亦舉也從糸[┴*├]聲[┴*├]音居幽反舉字從手也)</span>。</p>
<p>潢瀁<span class='note-inline'>(胡廣反下羊掌反楚辭潢瀁猶浩蕩也經文作滉漾亦通也下卷無字音訓)</span>。</p>
</div>
<div class='div-other'><a id='mulu589' /></div></div>
<div class='div-other'><a id='mulu590' />
<p class='h1'>阿閦佛國經</p>
<div class='div-other'><a id='mulu591' />
<p class='h2'>上卷</p><p>羅閱<span class='note-inline'>(下音悅梵語古譯云王舍城在摩伽陀國)</span>。</p>
<p>䠆跽<span class='note-inline'>(直良反字書云東郡謂隻膝跪地曰䠆跪也下其記反音譜云跽拜也而後長跪說文從足忌聲也)</span>。</p>
<p>蜎飛<span class='note-inline'>(壹緣反毛詩傳曰蜎蜎蜀蟲也說文蜎蠉井中小赤蟲也)</span>。</p>
<p>蝡動<span class='note-inline'>([門@壬]尹反考聲云有足曰蟲無足曰蝡說文小蟲動皃從虫䎡聲經文作[蝡-大+而]誤也蒼頡篇作[虫*芥]也)</span>。</p>
<p>央數<span class='note-inline'>(約姜反經文作鞅上聲非也)</span>。</p>
<p>謗讒<span class='note-inline'>(補浪反杜注左傳謗毀也又詛也賈注國語云誹謗也又對人說其惡也下仕咸反毛詩傳曰讒以言毀人也說文從言毚聲也毚音仕咸反)</span>。</p>
<p>上[肉*鬲]<span class='note-inline'>(古核反文字集略膈匈內也說文從肉鬲聲鬲音革經文從阜作隔隔即非此義也)</span>。</p>
<p>右脇<span class='note-inline'>(香業反說文脇腋下也從肉劦聲劦音協或作䝱從三力也)</span>。</p>
<p>諛讇<span class='note-inline'>(庾珠反莊子云不擇是非而言謂之諛孔注尚書諛亦讇也經文作諭非也下耻冉反何注公羊傳讇佞也說文諛也從言閻聲閻音以占反經文作諂諂俗用從略也)</span>。</p>
<p>往嬈<span class='note-inline'>(奴鳥反說文嬈相戲弄也或作嬲)</span>。</p>
<p>薜荔多<span class='note-inline'>(上蒲閉反下禮帝反梵語餓鬼名也)</span>。</p>
<p>礫石<span class='note-inline'>(呂的反說文礫小石也字書亦作礫也)</span>。</p>
<p>綩綖<span class='note-inline'>(於遠反下音延經文錯用也正體從草作苑莚舞莚地衣之類)</span>。</p>
<p>珠璣<span class='note-inline'>(居沂反孔注尚書璣珠類也字書小珠也說文不圓珠也從玉幾聲也)</span>。</p>
<p>之態<span class='note-inline'>(他岱反王逸注楚辭態姿也說文常秉意不改也亦作㑷)</span>。</p>
<p>梯梐<span class='note-inline'>(體堤反埤蒼梯隥也說文木階也從木弟聲下毘禮反鄭注周禮梐李行馬也說文作㯇也)</span>。</p>
<p>疲極<span class='note-inline'>(被陂反賈注國語疲勞也蒼頡篇嬾也經文作罷借用也古人質朴也)</span>。</p>
</div>
<div class='div-other'><a id='mulu592' />
<p class='h2'>阿閦佛國經下卷</p><p>是這<span class='note-inline'>(言件反蒼頡篇迎也這說文從辵言聲辵音丑略反)</span>。</p>
<p>坻彌羅<span class='note-inline'>(上帝奚反梵語樹名也)</span>。</p>
</div></div>
<div class='div-other'><a id='mulu593' />
<p class='h1'>大乘十法經</p><p class="byline">慧琳撰</p><p>綺語<span class='note-inline'>(欺紀反案綺語謂綺餝文詞贊過其實也)</span>。</p>
<p>犁耬<span class='note-inline'>(力奚反耕田之具也下魯侯反埤蒼云耬伸也古者人輓而伸之下種具也今並用牛輓說文從耒婁聲耒音力對反輓音晚)</span>。</p>
<p>貯積<span class='note-inline'>(陟呂反說文貯亦積聚也從貝宁聲)</span>。</p>
<p>牀榻<span class='note-inline'>(狀㽵反說文從爿從木爿音匠羊反下貪答反釋名云牀狹而長曰榻說文從木[日/羽]聲也)</span>。</p>
<p>枷壓<span class='note-inline'>(鵶甲反字書壓冥苲物也說文亦作厭字)</span>。</p>
<p>撾打<span class='note-inline'>(陟瓜反臀類撾搖也考聲云擊也古今正字從木從過說文作[竺-二+(乃/木)]也)</span>。</p>
<p>富伽羅<span class='note-inline'>(梵語此譯為數取趣也數數於三界中往來也或云補特迦羅也)</span>。</p>
<p>蚊蝱<span class='note-inline'>(刎分反下麥庚反說文從䖵亡聲經文作虻非也䖵音昆也)</span>。</p>
<p>蟒虵<span class='note-inline'>(上莫牓反爾雅蟒王虵郭注曰虵中大者謂之蟒虵經作[网-(ㄨ*ㄨ)+又]虵非也)</span>。</p>
</div>
<div class='div-other'><a id='mulu594' />
<p class='h1'>普門品經</p><p class="byline">玄應</p><p>溥首<span class='note-inline'>(上音普溥字上從甫從水從寸溥首者古譯質朴不妙即是文殊菩薩名也)</span>。</p>
<p>億垓<span class='note-inline'>(改孩反數法名也)</span>。</p>
<p>鞕[革*冗]<span class='note-inline'>(上五更反字書鞕牢也考聲堅也有作硬俗字也文字集略從卯作䩕下[革*冗]字准經義合是岡字舊音義胡浪反恐非不成字也諸字書並無此字未詳所出且存本文以俟來哲)</span>。</p>
<p>滿脬<span class='note-inline'>(上滿字從[共-八]從兩音亦滿也從水時用字也下普包反此即傍光水器腹中尿脬也即今氣毬是也說文尿脬也從肉孚省聲也)</span>。</p>
</div>
<div class='div-other'><a id='mulu595' />
<p class='h1'>佛說[肉*包][肉*台]經</p><p class="byline">慧琳撰</p><p>[肉*包][肉*台]<span class='note-inline'>(上音包司馬彪注莊子云胞腴內兒衣也漢書同胞之徒如淳曰胞親兄弟也說文生兒裹衣也從肉包聲下他來反爾雅胎始也廣雅婦孕三月為胎蒼頡篇兒未生曰胎說文婦孕三月也從肉台聲)</span>。</p>
<p>懿沙<span class='note-inline'>(依寄反梵語此無正翻)</span>。</p>
<p>眼瞳子<span class='note-inline'>(勤冬反埤蒼云瞳者目珠子也廣雅目珠子謂之眸子俗謂之目瞳人說文闕訓)</span>。</p>
<p>成[肉*不]<span class='note-inline'>(配梅反說文婦孕一月為肧從肉不省聲也)</span>。</p>
<p>燥牛[米/世/木]<span class='note-inline'>(上桑到反周易火就燥也說文燥乾也從火喿聲喿音與上同下分問反俗字也正從[(崋-山)-一+(卄*├)]作[米/世/木]說文作[弁/土]棄除[米/世/木]掃也韻英糞亦穢也或作[土*(米/井)][土*(米/世/木)]經從土作糞不成字也)</span>。</p>
<p>兩[肉*(實-毌+(眉-目))]<span class='note-inline'>(頻泯反韻詮云臏膝脛也說文膝骨也正從骨作臏形聲字也)</span>。</p>
<p>樹荄<span class='note-inline'>(古來反爾雅荄根也郭璞曰俗呼韭根為荄方言東齊謂根曰荄說文草根也從草亥聲也)</span>。</p>
<p>樹觚杸<span class='note-inline'>(古胡反說文從角從瓜音寡華反)</span>。</p>
<p>躁擾<span class='note-inline'>(早到反鄭注論語云不安靜也謚法曰好變動民曰躁玉篇躁動也說文作趮)</span>。</p>
<p>鍜師<span class='note-inline'>(端亂反孔注尚書云鍜鍊戈矛也鄭注禮記云鍛捶也蒼頡篇云推打也說文小冶也從金叚聲也)</span>。</p>
<p>鞴囊<span class='note-inline'>(上排拜反說文吹火具也或從韋作韛亦作㰆並音與上同亦名橐字書云無底袋也轉注字也橐音託下諾郎反)</span>。</p>
<p>或縹<span class='note-inline'>(匹眇反說文帛青白色也從糸票聲也)</span>。</p>
<p>如窯<span class='note-inline'>(音姚說文窯燒瓦竈也從穴從羔或作陶)</span>。</p>
<p>刮治<span class='note-inline'>(關滑反俗字也傳用已久篆書正體從[氏/口]作刮鄭注禮記云刮摩也廣雅刮減也橫刃刮去惡物說文刮去惡創肉也從刀[氏/口]之聲也[氏/口]音還刮反與滑音同下治音池跱笞反考聲治理也修故也說文從水台聲也)</span>。</p>
<p>揩摩<span class='note-inline'>(客皆反考聲云摩拭也從手也)</span>。</p>
<p>尪[糸*(企-止+凶)]<span class='note-inline'>(上枉王反說文跛曲脛也從象尤偏曲之形古文作尪今[(上/矢)*(企-止+米)]書從省下洗祭反說文微也從糸[企-止+凶]聲糸音覓[企-止+凶]音信也)</span>。</p>
<p>跛蹇<span class='note-inline'>(上波我反賈注國語云跛行不正也說文從足皮省聲下捷偃反說文蹇亦跛也從足從謇省聲也)</span>。</p>
<p>禿瘻<span class='note-inline'>(音陋考瘡云瘻久聲不差曰瘻從疒婁聲)</span>。</p>
<p>舌舐<span class='note-inline'>(上善熱反說文云舌在口中所以言也從千從口千亦聲也下食爾反俗字也說文云舐者以舌取物也從舌氏聲正作舓經從口作[口*氏]非也考聲或作狧舐舐咶五體並古字也出諸史籍)</span>。</p>
<p>欬逆<span class='note-inline'>(開愛反博雅欬逆氣也從欠亥聲經從口作咳俗字也)</span>。</p>
<p>癡憃<span class='note-inline'>(上恥持反俗字也正從心作[疑/心]考聲[疑/心]愚也衛宏從人從乏作[仁-二+乏]會意字也下踔巷反考聲云小兒愚也或從見作[舂/見]亦作[卷*見]俗音卓降恐非也)</span>。</p>
<p>疣癃<span class='note-inline'>(上音尤下音隆顧野王云風結病也亦為肬贅之肬字癃起也)</span>。</p>
<p>[肉*盧]脹<span class='note-inline'>(上呂猪反考聲云皮也大也敘也上陳告於下也釋名云腹前曰臚說文從肉盧聲下張亮反左傳云復滿也從肉形聲字也)</span>。</p>
<p>搒笞<span class='note-inline'>(白盲反顧野王搒擊也字書捶也說文從手旁聲下耻持反說文笞擊也從竹台聲也)</span>。</p>
<p>考掠<span class='note-inline'>(字書云拷擊也從手京省聲方言音略亦通)</span>。</p>
</div>
<div class='div-other'><a id='mulu596' />
<p class='h1'>文殊師利佛土嚴淨經</p>
<div class='div-other'><a id='mulu597' />
<p class='h2'>上卷</p><p class="byline">玄應撰</p><p>恪恭<span class='note-inline'>(古文愙同苦各反尚書恪謹天命孔安國曰恪敬也字林恪恭敬也)</span>。</p>
<p>相棠<span class='note-inline'>(借音文庚反字冝作摚[敲-高+亭]棖[敲-高+牚]四形同文衡反謂相觸也)</span>。</p>
<p>恬惔<span class='note-inline'>(徒兼反方言恬靜也下宜作淡徒濫反漢安謂安靜也經文從心作惔徒甘反憂心如惔憂也惔非此用)</span>。</p>
<p>[白/丙]著<span class='note-inline'>(又作昞炳昺三形同碧皿反廣雅昺明也)</span>。</p>
<p>億姟<span class='note-inline'>(古文作畡奒二形今作姟同古才反數名風俗通曰十億曰兆十兆曰京十京曰姟猶大數也)</span>。</p>
<p>拜謁<span class='note-inline'>(於歇反爾雅謁請也亦白也告也)</span>。</p>
<p>侜張<span class='note-inline'>(又作譸同陟留反下知良反爾雅侜張誑也郭璞曰侜張幻惑欺誑人也經文作侏之儒反侏儒短人也)</span>。</p>
<p>開士<span class='note-inline'>(梵語菩薩者也謂以法開道之士故名開士也)</span>。</p>
<p>潭然<span class='note-inline'>(徒耽反潭淵也楚人名淵為潭字冝作憺徒濫反憺安靜)</span>。</p>
<p>塵埃<span class='note-inline'>(烏來反蒼頡埃風揚塵也)</span>。</p>
</div>
<div class='div-other'><a id='mulu598' />
<p class='h2'>文殊師利佛土嚴淨經下卷</p><p>交趺<span class='note-inline'>(又作跗同府于反三蒼跗足上也謂交足而坐也經中多作加趺山東名甲趺經文從足作跤非也)</span>。</p>
<p>至湊<span class='note-inline'>(且豆反廣雅湊最也湊竸進也)</span>。</p>
<p>景則<span class='note-inline'>(羇影反詩云介爾景福傳曰景大也則法也)</span>。</p>
</div></div>
<div class='div-other'><a id='mulu599' />
<p class='h1'>大聖文殊師利佛剎功德經</p>
<div class='div-other'><a id='mulu600' />
<p class='h2'>上卷</p><p class="byline">慧琳撰</p><p>門閫<span class='note-inline'>(坤穩反鄭注禮記云閫門限也形聲也)</span>。</p>
<p>嫉妒<span class='note-inline'>(都故反王逸注楚辝云害賢曰嫉害色曰妒說文並從女疾戶皆聲也有從后作姤非也)</span>。</p>
<p>裸者<span class='note-inline'>(華瓦反借音用也本音魯果反顧野王云脫衣露袒也說文從衣果聲或從人作倮或從身作躶並同也)</span>。</p>
<p>澄睟<span class='note-inline'>(長陵反說文澄湛也下雖翠反考聲云視正皃也玉篇潤澤皃也古今正字云從目卒省聲也卒從衣從[必-心]作衣[必-心]音篇篾反)</span>。</p>
<p>斟酌<span class='note-inline'>(執任反下章弱反)</span>。</p>
<p>披擐<span class='note-inline'>(還慢反杜注左傳擐穿貫衣甲曰擐說文從手睘聲)</span>。</p>
<p>透徹<span class='note-inline'>(偷候反考聲從走作[起-巳+(色-巴+又)]下耻列反賈注國語徹明也說文通也從彳丑歷反從[敲-高+(立/肉)][敲-高+(立/肉)]音同上也)</span>。</p>
<p>謦欬<span class='note-inline'>(輕郢反說文謦亦欬聲也從言從殸苦角反下苦愛反博雅欬逆氣病也)</span>。</p>
<p>遍捫<span class='note-inline'>(博見反字書遍匝也下莫奔反毛詩傳曰捫持也聲類捫摸也說文從手門聲也)</span>。</p>
<p>險詖<span class='note-inline'>(彼寄反蒼頡篇詖諂侯也說文辨諛)</span>。</p>
</div>
<div class='div-other'><a id='mulu601' />
<p class='h2'>佛剎經中卷</p><p>占吝<span class='note-inline'>(上之燄反下隣振反孔注尚書吝惜也方言荊湘汝郢之郊貪而不施曰吝郭注云慳吝多惜也說文從口文聲經從心作悋亦通古文從文作吝)</span>。</p>
<p>準繩<span class='note-inline'>(上佳尹反鄭注禮記云準猶平也廣雅均也說文平也從氷隼聲俗用從<span class='corr'>隹</span>作准非也下食蠅反世本曰倕作規矩準繩宋忠曰舜臣也尚書曰繩愆糺謬格其非心又曰木從繩則正君從諫則聖案繩者取其平直也爾雅繩繩戒慎也說文索也從糸從黽省聲也)</span>。</p>
<p>媿耻<span class='note-inline'>(上軌位反杜注左傳云愧慙也爾雅媿亦耻也說文同左傳從女鬼聲或從心作愧亦通下癡里反字書耻羞也考聲愧也說文辱也從心耳聲有從止作耻俗用並非正也)</span>。</p>
<p>捶打<span class='note-inline'>(隹[蕊/米]反說文捶以杖擊也從手垂聲也)</span>。</p>
<p>輕懱<span class='note-inline'>(眠結反毛詩傳曰懱亦輕也賈注國語棄也又滅也說文輕㑥也從心蔑聲)</span>。</p>
<p>窣覩波<span class='note-inline'>(孫骨反梵說也唐言高顯處也亦曰方墳即安舍利處也或云塔婆或云偷婆亦云蘇偷婆皆訛略也)</span>。</p>
<p>補特伽羅<span class='note-inline'>(梵語也唐云數取趣也)</span>。</p>
<p>忩遽<span class='note-inline'>(渠御反杜注左傳遽急速也亦云窘迫也說文從辵豦聲豦音渠窘音君殞反)</span>。</p>
<p>[這-言+(栗-木+合)]易<span class='note-inline'>(七仙反毛詩傳遷徙也又變也正作[與/巳]下羊益反孔注尚書易改也)</span>。</p>
</div>
<div class='div-other'><a id='mulu602' />
<p class='h2'>佛剎經下卷</p><p>纔發<span class='note-inline'>(在來反考聲云纔蹔也下蕃靺反廣雅發去也)</span>。</p>
<p>頗胝迦<span class='note-inline'>(梵語寶名也)</span>。</p>
<p>仰蘗羅<span class='note-inline'>(梵語數名也魚列反)</span>。</p>
<p>泯末羅<span class='note-inline'>(古譯云頻婆羅亦數名也彌忍反未音磨鉢反)</span>。</p>
<p>阿[門@(仁-二+(仁-二+?))]婆<span class='note-inline'>(初六反亦數名也)</span>。</p>
</div></div>
<div class='div-other'><a id='mulu603' />
<p class='h1'>法鏡經</p>
<div class='div-other'><a id='mulu604' />
<p class='h2'>上卷</p><p class="byline">玄應</p><p>聞物國<span class='note-inline'>(謂舍衛國也十二遊經云無物不有國也)</span>。</p>
<p>勝氏樹<span class='note-inline'>(謂祇陀林或云祇洹並訛也正言逝多)</span>。</p>
<p>憍薩羅國<span class='note-inline'>(波斯匿王之子也)</span>。</p>
<p>除饉<span class='note-inline'>(勤靳反舊經中或言除士除女亦言堇士堇女今言比丘比丘尼也案梵言比丘此云乞士即與除饉義同謂除六情飢斷貪慾染也以善法堇修即言堇修士堇女也)</span>。</p>
<p>多惡<span class='note-inline'>(阿各反謂過惡也經文作惡或作[卄/惡]並非也)</span>。</p>
<p>除剔<span class='note-inline'>(他歷反毛詩傳曰剔鬀髮也正作剃古文作[狂-王+(火/刀)]也)</span>。</p>
<p>汝迺<span class='note-inline'>(奴改反爾雅迺乃也亦乃字也聲類生也說文往也)</span>。</p>
<p>樂法<span class='note-inline'>(五教反愛欲曰樂經文作[仁-二+樂]非也)</span>。</p>
<p>昆弟<span class='note-inline'>(孤魂反爾雅昆兄也說文周人謂兄為昆)</span>。</p>
<p>磋切<span class='note-inline'>(七何反正作縒論語曰骨曰切象曰[石*荖]言骨切象磋以成器人學問以成道也)</span>。</p>
</div>
<div class='div-other'><a id='mulu605' />
<p class='h2'>法鏡經下卷</p><p>蟆子<span class='note-inline'>(上音莫案蟆蚊類也山南多饒此蟲群飛蔽日齧人痕如手許大也)</span>。</p>
<p>[肉*巳][肉*臾]<span class='note-inline'>(庚珠反說文腴腹下[夗-夕+月]也又腴亦腹也從肉也)</span>。</p>
<p>煆玃<span class='note-inline'>(古霞反字書猳亦玃也正作[狂-王+哥]亦作[彳*加]下俱縛反郭注爾雅玃似獮猴而大蒼黑色能攫持人好顧眄說文云大母猴也經作㹢[狂-王+孚]非也)</span>。</p>
<p>[肉*尤]贅<span class='note-inline'>(有流反廣雅肬腫也蒼頡篇病也說文亦贅也從肉尤聲或作疣同下之汭反愽雅贅亦肬也小曰肬大曰贅經作肬腨非也)</span>。</p>
<p>玷缺<span class='note-inline'>(丁簞反說文玷亦缺也從玉從占下犬悅反蒼頡篇缺虧也說文從[午/止]從夬或從垂作缺亦通文從玉作玦音古穴反非此義也)</span>。</p>
<p>墜文<span class='note-inline'>(直淚反說文墜墮也經文作㑁非也)</span>。</p>
<p>庶得<span class='note-inline'>(舒預反案庶猶冀也望得也經文從言作謶音之諾反非此義也)</span>。</p>
</div></div>
<div class='div-other'><a id='mulu606' />
<p class='h1'>郁迦羅越問菩薩行經</p><p>強項<span class='note-inline'>(胡講反案項謂戾人項強難迴也無量清淨覺云強項愚癡人是也大品經作增上慢人其義一也)</span>。</p>
<p>麈鹿<span class='note-inline'>(朱乳反山海經云荊山多麈鄭注云似鹿而大尾可以為拂帚)</span>。</p>
<p>郁迦<span class='note-inline'>(此譯云威德也)</span>。</p>
<p>謿譁<span class='note-inline'>(今作啁同竹包反愽雅謿言語相調戲也譁疑作話胡快反愽雅話謿諕也說文善言也)</span>。</p>
<p>牽抴<span class='note-inline'>(遣肩反廣雅牽抧也說文引前也從冖從牛玄聲象牛之縻也下又作曳同以世反字林抴臥引物也博雅亦相牽引也或作拽冖音癸營反)</span>。</p>
<p>財賄<span class='note-inline'>(古文賄同呼罪反爾雅賄亦財也鄭注周禮金玉曰貨布帛曰財也)</span>。</p>
<p>躑躅<span class='note-inline'>(或作蹢同呈亦反下或作躅直錄反字林躑躅駐足不進也廣雅踟蹰也)</span>。</p>
</div>
<div class='div-other'><a id='mulu607' />
<p class='h1'>幻士仁賢經</p><p class="byline">玄應撰</p><p>颰陀婆羅<span class='note-inline'>(經或作軷跋拔三體同盤沫反此譯云仁賢或云賢護謂隣近於聖也)</span>。</p>
<p>普徽<span class='note-inline'>(虗歸反爾雅徽善也尚書慎徽五典王肅曰徽美也)</span>。</p>
<p>瓶罃<span class='note-inline'>(烏耕反說文罃長頸瓶也或謂之儋音丁甘反或作甖亦作甇也)</span>。</p>
<p>自韙<span class='note-inline'>(籀文作愇同于鬼反左傳云犯五不韙杜預曰韙是也)</span>。</p>
</div>
<div class='div-other'><a id='mulu608' />
<p class='h1'>決定毘尼經</p><p class="byline">慧琳撰</p><p>颰陀婆羅<span class='note-inline'>(菩薩名也唐言賢護)</span>。</p>
<p>南無現無愚佛<span class='note-inline'>(此佛準梵本合是不空見未審古譯作此名殊不相當也)</span>。</p>
<p>一摶<span class='note-inline'>(段鸞反博雅摶以手握物使相着也說文從手專聲經文作揣非也)</span>。</p>
<p>逮無<span class='note-inline'>(徒戴反爾雅逮及也說文從辵隶聲隶音第也)</span>。</p>
<p>矛矟<span class='note-inline'>(莫侯反下雙捉反廣雅矟亦矛也說文從矛肖聲也)</span>。</p>
<p>捲誘<span class='note-inline'>(狂袁反下以酒反鄭注禮記誘引也鄭注儀禮教也孔注尚書導也爾雅進也說文或作羑也)</span>。</p>
</div>
<div class='div-other'><a id='mulu609' />
<p class='h1'>再譯三十五佛名經</p><p class="byline">慧琳撰</p><p>懺悔<span class='note-inline'>(上策陷反集訓云自陳過也韻英云自陳悔也從心韱省聲也俗從截作懺非也韱音精廉反從二人從韭從戈也)</span>。</p>
<p>不空見如來<span class='note-inline'>(舊注云現無愚佛錯誤也)</span>。</p>
<p>遊戲<span class='note-inline'>(希義反集訓云逸豫也說文三軍之偏也從戈䖒聲也䖒音許宜反也)</span>。</p>
<p>卑栗蹉<span class='note-inline'>(倉何反梵語邪見不信王法人也舊譯云彌戾車不切當訛略也)</span>。</p>
<p>補羯娑<span class='note-inline'>(梵語亦惡業人也)</span>。</p>
<p>一摶<span class='note-inline'>(段欒反集訓云摶捉也着也以手摶令相着也從手專聲或作團亦通)</span>。</p>
</div>
<div class='div-other'><a id='mulu610' />
<p class='h1'>發覺淨心經</p>
<div class='div-other'><a id='mulu611' />
<p class='h2'>上卷</p><p class="byline">慧琳撰</p><p>談話<span class='note-inline'>(淡甘反顧野王曰談論也廣雅調也下胡快反愽雅話謿謔也說文善言也字書作[舌*話]<span class='corr'>籀</span>文作譮)</span>。</p>
<p>捫淚<span class='note-inline'>(莫奔反聲類捫摸也毛詩傳曰捫持也說文從手門聲也)</span>。</p>
<p>迭相<span class='note-inline'>(田結反杜注左傳迭更也郭璞注爾雅謂更易也)</span>。</p>
<p>毀呰<span class='note-inline'>(暉委反爾雅壞也考聲作[諲-西+日]下茲此反鄭注禮記呰以言毀人也說文呵也前後不出者同此訿)</span>。</p>
<p>嬉戲<span class='note-inline'>(喜其反蒼頡篇嬉戲笑也說文樂也說文作娛下羲義反爾雅戲謔也說文逸豫也從戈䖒聲䖒音許宜反)</span>。</p>
<p>犀牛<span class='note-inline'>(洗鷄反爾雅犀似水牛猪頭大腹卑脚脚有三蹄黑色二角一角在頂一角在鼻者即名食角也小而不墮好食棘說文從牛從尾也)</span>。</p>
</div>
<div class='div-other'><a id='mulu612' />
<p class='h2'>發覺淨心經下卷</p><p class="byline">慧琳撰</p><p>莖稈<span class='note-inline'>(戶耕反下古旱反左傳作秆)</span>。</p>
<p>創皰<span class='note-inline'>(楚霜反今通俗作瘡說文作刅古文作創下蒲皃反說文皰面生熱創也從皮包聲或作靤經文作疱非也)</span>。</p>
<p>籠罩<span class='note-inline'>(盧紅反莊子籠盛鳥器也說文從竹龍聲下嘲教反說文罩捕魚籠也一名寉從冈卓聲也)</span>。</p>
<p>財購<span class='note-inline'>(古候反說文購贖也從貝冓聲冓亦音古候反也)</span>。</p>
</div></div>
<div class='div-other'><a id='mulu613' />
<p class='h1'>須摩提女經</p><p class="byline">慧琳撰</p><p>細擣<span class='note-inline'>(西計反下刀老反考聲擣春也說文手推也從手壽聲或作摀古文作春擣也)</span>。</p>
<p>耎妙<span class='note-inline'>(而兖反正作耎或作瑌字經從石作碝非也)</span>。</p>
<p>諛讇<span class='note-inline'>(羊朱反莊子不擇是非而言謂之諛下丑染反莊子云脪意道言謂之諂何法公羊諂侫也說文諫也經文作諂亦通俗用)</span>。</p>
</div>
<div class='div-other'><a id='mulu614' />
<p class='h1'>須摩提菩薩經</p><p class="byline">慧琳撰</p><p>羅閱祇<span class='note-inline'>(上音悅梵語也)</span>。</p>
<p>優迦<span class='note-inline'>(梵語長者名也亦曰都伽)</span>。</p>
<p>多陀竭<span class='note-inline'>(梵語魯質不妙也正梵云怛他蘗多唐云如來也)</span>。</p>
<p>拘文花<span class='note-inline'>(拘牟那古亦言俱物頭花也)</span>。</p>
<p>滿匊<span class='note-inline'>(弓六反考聲云匊取也說文曲指捧物也古作臼今通俗作掬經文作匊)</span>。</p>
<p>埤助<span class='note-inline'>(婢彌反毛詩傳云埤厚也又益也賈注國語補也又亦助也說文增也從土卑聲經文作裨亦通也)</span>。</p>
<p>缺減<span class='note-inline'>(犬悅反蒼頡篇缺虧也說文從缶從决省聲或從垂作缺缺亦通俗下甲斬反說文減損也從水咸聲也)</span>。</p>
<p>揈致<span class='note-inline'>(呼泓反依字訓揈猶廣大也)</span>。</p>
<p>探識<span class='note-inline'>(他甘反說文探甞試取其意也字從手)</span>。</p>
<p>別時<span class='note-inline'>(彼列反經文從草作莂非也)</span>。</p>
<p>漚和<span class='note-inline'>(烏侯反下音和梵語菩薩名也)</span>。</p>
</div>
<div class='div-other'><a id='mulu615' />
<p class='h1'>阿闍貰王女阿術達菩薩經</p><p class="byline">慧琳撰</p><p>五旬<span class='note-inline'>(或言般遮旬唐言五即五神通也)</span>。</p>
<p>因堤<span class='note-inline'>(丁黎反梵語菩薩名也)</span>。</p>
<p>䗍越<span class='note-inline'>(力底反經中或言離越同一義也)</span>。</p>
<p>干蔗<span class='note-inline'>(經文或作芉柘亦同下之夜反通俗文荊州干蔗或言甘蔗一物也經文從辵作蔗非也)</span>。</p>
<p>蠱狐<span class='note-inline'>(上餘者反亦作野說文野狐妖獸也鬼所乘有三德其色中和小前大後死則首丘大於野干也)</span>。</p>
</div>
<div class='div-other'><a id='mulu616' />
<p class='h1'>得無垢女經</p><p class="byline">慧琳撰</p><p>遞共<span class='note-inline'>(提禮反爾雅遞迭也郭璞曰謂㪅易也考聲云代也說文從辵從虒經作[遽-豕+(一/巾)]俗訛誤也虒音徒資反)</span>。</p>
<p>符[土*瓦]<span class='note-inline'>(徒古反博雅[土*瓦]瓶也埤蒼大㼵也說文從瓦土聲㼵音提禮反)</span>。</p>
<p>[解-土+(人/人)]奏<span class='note-inline'>(古賣反賈注國語解除也廣雅散也說文判也從角從刀從牛下則候反孔注尚書奏進也又上書也案[解-土+(人/人)]奏野外祭神也)</span>。</p>
<p>鹿[跳-兆+專]<span class='note-inline'>(下舡耎反說文<span class='corr'>[跳-兆+專]</span>脚膓也或作腨腓音肥味反)</span>。</p>
<p>從輿<span class='note-inline'>(余絮反廣雅輿舉也博雅載也說文從車[臼/一/八]聲經作舉通俗)</span>。</p>
<p>危脆<span class='note-inline'>(七歲反廣雅脆弱也說文少耎易斷也從肉從色經作脆俗也)</span>。</p>
<p>一瓢<span class='note-inline'>(毘遙反方言瓢一名䗍考聲云瓢也說文作瓢也)</span>。</p>
</div>
<div class='div-other'><a id='mulu617' />
<p class='h1'>優填王經</p><p class="byline">玄應撰</p><p>皮韜<span class='note-inline'>(吐勞反左傳以樂韜憂杜預曰韜藏也說文云劍衣也)</span>。</p>
<p>避從<span class='note-inline'>(脾尺反韓詩或辟四方辟除也謂從者也)</span>。</p>
<p>不計<span class='note-inline'>(居詣反謂計筭也國語計成而後行賈逵曰計謀也經文作係非體也)</span>。</p>
<p>倱伅<span class='note-inline'>(又作混沌二形同胡本反徒損反謂不通類也通俗文大而無形曰倱伅)</span>。</p>
<p>遅其<span class='note-inline'>(除致反案遲欲其疾也遲猶望也經文作幼稚之稚非也)</span>。</p>
<p>鴆毒<span class='note-inline'>(除禁反山海經女凡之山多鴆郭璞曰大如鵰紫綠色長頸亦啄食蛇以羽畫洒即煞人也)</span>。</p>
<p>仆僵<span class='note-inline'>(蒲勒反下居良反說文仆頓也謂前覆也僵偃也謂却偃也)</span>。</p>
<p>身冐<span class='note-inline'>(毛報反冐蒙也案蒙猶荷也被也尚書冐聞于上帝)</span>。</p>
</div>
<div class='div-other'><a id='mulu618' />
<p class='h1'>文殊師利所說不思議佛境界經</p>
<div class='div-other'><a id='mulu619' />
<p class='h2'>上卷</p><p class="byline">慧琳撰</p><p>貪瞋癡<span class='note-inline'>(昌真反考聲云瞋怒也說文張目恨也形聲字也下耻知反考聲云癡愚也埤蒼騃也說文不惠也從疒也)</span>。</p>
<p>酸鹹<span class='note-inline'>(上蘇端反考聲酸亦醋也下陷緘反爾雅鹹苦也郭注曰苦即大鹹說文從鹵也)</span>。</p>
<p>麁淺<span class='note-inline'>(倉胡反正作麤下七剪反)</span>。</p>
<p>射師<span class='note-inline'>(食夜反說文射弓弩發於身而中於遠也從身從寸寸者法度也亦手也或從矢作䠶亦通)</span>。</p>
<p>特鍾<span class='note-inline'>(唐勒反下燭龍反經言特鍾者憐念深也)</span>。</p>
<p>惌讎<span class='note-inline'>(於袁反考聲云怨仇也蒼頡篇怨恨咎也說文恚也從心宛聲下受流反鄭箋毛詩云讎憎惡也顧野王云謂怨憾也又仇也集訓云冤之正偶說文從言雔聲雔音同上也)</span>。</p>
<p>控弦<span class='note-inline'>(空貢反毛詩傳曰控引也引弓曰控弦說文從手空聲)</span>。</p>
<p>巧捷<span class='note-inline'>(潛業反桂苑珠藂云捷勝也王逸注楚辝慧也愽雅疾也說文從手從[├/(足-口+(雪-雨))]也)</span>。</p>
<p>浮泡<span class='note-inline'>(下普包反考聲云浮泡水上涪漚也)</span>。</p>
<p>彫䆫<span class='note-inline'>(上多堯反下楚雙反廣雅䆫牖也韻詮云正曰䆫旁曰牖說文在牆曰牖在戶曰䆫古文正作[囗@(卄/卄)])</span>。</p>
<p>攢櫨<span class='note-inline'>(昨巒反蒼頡篇攢聚也鄭注禮記藂也說文從木從贊下鹿夫反說文欂櫨柱上枅也枅音牽見反)</span>。</p>
<p>疊栱<span class='note-inline'>(徒協反顧野王曰疊猶累也宋忠注太玄經云積也蒼頡篇重也說文從晶從宜楊雄云古者決罪三日得其冝乃行之故從三日王莽以三日太盛故改為三田)</span>。</p>
<p>磊砢<span class='note-inline'>(雷罪反下勒可反說文磊砢眾石皃也)</span>。</p>
<p>柔耎<span class='note-inline'>(而兖反經文作腝俗字也)</span>。</p>
<p>觸嬈<span class='note-inline'>(衝燭反下奴鳥反說文嬈相戲弄也或作嬲)</span>。</p>
</div>
<div class='div-other'><a id='mulu620' />
<p class='h2'>佛境界經下卷</p><p>儔黨<span class='note-inline'>(直留反韻略儔匹也廣雅依也下當朗反孔注論語黨類也鄭注論語親也說文從黑尚聲)</span>。</p>
<p>瑕垢<span class='note-inline'>(夏加反廣雅瑕穢也下古后反)</span>。</p>
<p>淤泥<span class='note-inline'>(於據反顧野王云今水中泥為淤說文澱滓也澱音田練反)</span>。</p>
</div></div>
<p class='juan'>一切經音義卷第十六</p>
</div><!-- end of div[@id='body'] -->
</body></html>