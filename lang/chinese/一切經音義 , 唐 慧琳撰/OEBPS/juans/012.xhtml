<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu462' />一切經音義卷第十二<p class="byline">大唐翻經沙門慧琳撰</p>大寶積經音義之二</p><p>從第十一盡三十六凡二十六卷</p>

<div class='div-other'><a id='mulu463' />
<p class='h2'>大寶積經卷第十一<span class='note-inline'>(西晉沙門竺法護譯)</span></p><p>純[泳-永+(外-?+?)]<span class='note-inline'>(上常倫反或作淳賈逵注國語純專也方言純好也顧野王云美也孔注尚書云純一之行也說文從系音覓屯追倫反聲也下時陸反俗用字也正體作淑毛詩傳淑善也說文清湛也字書淑順也)</span>。</p>
<p>劈裂<span class='note-inline'>(上匹壁反廣雅劈裂也埤蒼剖也普口反說文破也從刀辟聲也下力哲反廣雅裂分也說文裂繒餘也案繒餘裂斷繒彩也從衣列聲或從手作挒古字也)</span>。</p>
<p>車釭<span class='note-inline'>(貢紅反說文車轂口上鐵也或作釭同)</span>。</p>
<p>水滴<span class='note-inline'>(丁歷反經文從帝作渧俗字也說文從水從嫡省聲也)</span>。</p>
<p>䴬草<span class='note-inline'>(蠅即反考聲云麥糠䴰也)</span>。</p>
<p>赭衣<span class='note-inline'>(之野反郭璞注方言云衣赤色)</span>。</p>
<p>裸形<span class='note-inline'>(盧果反說文肉袒也壇懶反露形體也爾雅禪徒旱反裼音鍚肉袒也郭璞云脫衣而見體也今俗音胡卦反或作倮躶用同)</span>。</p>
<p>蘿蒰<span class='note-inline'>(上音羅或作蘆祿都反下蒲墨反或作蔔根菜名也經中有作菜茯非也)</span>。</p>
<p>淳湩<span class='note-inline'>(誅徿反龍重反說文云乳汁也江南見今呼乳汁為湩去聲)</span>。</p>
<p>釜銚<span class='note-inline'>(上扶甫反顏師古注急就章云釜流以用炊煮也大曰釜小曰鍑扶救反下條弔反考聲云燒器也淺於釜[(口*王)/(冏-口+丁)]屬也[(口*王)/(冏-口+丁)]音古禾反顏今云溫器也施系而提之曰銚)</span>。</p>
<p>齎往<span class='note-inline'>(上精雞反俗字也正體從齊作齎考聲云持財與人曰賷從貝齊聲也)</span>。</p>
<p>彌迦<span class='note-inline'>(薑佉反梵語也佛初成道來獻乳糜牧牛女名此無正翻也)</span>。</p>
<p>謙恪<span class='note-inline'>(上輕兼反考聲云讓也退也說文敬也從言兼聲也下康各反字書云敬也說文或作㤩也)</span>。</p>
<p>瓌奇<span class='note-inline'>(公回反或作傀瑰[褒-保+瑰]四形並同考聲云瑰琦者美大之貌也經文從貴作璝俗用非正體此字起自赫連勃勃男名也非本字也奇字合從王作琦)</span>。</p>
<p>閡心<span class='note-inline'>(我葢反考聲以木欄門曰閡說文外閑也或作礙礙止也亦通)</span>。</p>
<p>欲躃<span class='note-inline'>(毘亦反躃倒也)</span>。</p>
<p>馳騁<span class='note-inline'>(丑郢反前丈經第二卷中已具釋)</span>。</p>
<p>曾眴<span class='note-inline'>(上藏稜反下玄絹反或作旬亦同王逸注楚詞云眴視貌說文目搖也從目旬音縣聲也經文從日從旬作眴非也)</span>。</p>
</div>
<div class='div-other'><a id='mulu464' />
<p class='h2'>大寶積經第十二卷</p><p>訾哉<span class='note-inline'>(紫移反鄭注禮記云訾思也賈注國語訾量也考聲譽也謚法曰牧今述古曰訾或作訾下子來反顧野王曰語末之辭也說文作哉從口[栽-木]音災聲也)</span>。</p>
<p>稽顙<span class='note-inline'>(上企禮反公羊傳中借用字也正體作稽從旨從首古字今通作稽周禮九拜一曰[(二/日)*(首-目+日)]首鄭玄曰拜而頭至地也禮記再拜[(二/日)*(首-目+日)]顙哀慼之至也下桑朗反方言顙額王格反也公羊傳再拜稽顙何休曰若今之叩頭於地也)</span>。</p>
<p>之誼<span class='note-inline'>(宜寄反鄭注周禮云能制事宜曰誼考聲云人之所宜也謚法曰善能制命曰誼行議不疾曰誼正作誼從言宜聲)</span>。</p>
<p>諷誦<span class='note-inline'>(上風貢反下徐用反鄭玄注周禮云背文曰諷以聲節之曰誦聲類云歌盛德之詩讚美形容曰誦)</span>。</p>
<p>憺怕<span class='note-inline'>(徒濫反下普白反子虛賦曰憺兮自持怕兮無為是也顧野王曰恬靜也字書憺怕者心志滿足也並形聲字也)</span>。</p>
<p>根株<span class='note-inline'>(知朱反考聲殺樹之餘也說文木根也從木朱聲也)</span>。</p>
<p>相揩<span class='note-inline'>(坑皆反廣雅揩摩也說文從手皆聲也考聲揩拭也古作督也)</span>。</p>
<p>滑哉<span class='note-inline'>(還八反說文滑利也)</span>。</p>
<p>之[罩-卓+(└@人)]<span class='note-inline'>(無倣反象形字也)</span>。</p>
<p>剖判<span class='note-inline'>(普后反孔安國注尚書剖破也杜注左傳云中分曰剖說文判也從刀咅聲也咅音他口反下普半反毛詩傳判分也鄭注周禮云判半也說文從刀半聲也)</span>。</p>
<p>希望<span class='note-inline'>(武方反意承望也)</span>。</p>
<p>罪釁<span class='note-inline'>(忻近反杜注左傳云舋瑕隙也罪也賈注國語兆也說文作釁從爨七亂反省爨字象祭器酉古酒字也分聲也今俗作[釁-分+(烈-列)]略也經作舋謬也)</span>。</p>
<p>蠲去<span class='note-inline'>(决緣反郭璞注方言蠲除也去也從蜀從益)</span>。</p>
<p>瑕疵<span class='note-inline'>(下加反廣雅瑕穢也玉篇裂也顧野王云[仁-二+(品/?)]過也從玉叚聲叚音下加反下疾移反孔注尚書疵病也說文從疒女厄反此聲也)</span>。</p>
<p>綩綖<span class='note-inline'>(上於遠反下以旃反並假借字若依字義與經甚乖今並不取經云綩綖者乃珍妙華麗錦繡緜褥褫音池氈花毯舞筵之類也字書並無此正字借用也)</span>。</p>
<p>瘖瘂<span class='note-inline'>(上邑今反說文不能言也下烏賈反埤蒼云瘂瘖也文字集略云口不能言也此等說皆相亂不分明案瘖者寂默而無聲瘂者有聲而無說舌不轉也今經文多作啞非也音厄啞啞笑聲也笑非經義)</span>。</p>
<p>癭瘇<span class='note-inline'>(上音伊郢反說文頸腫也或作癭下樹勇反又樹用反韻英云足病腫也韻詮云不能行也說文脛氣足腫也從疒女厄反從童作疒今經文從重作瘇訛略也)</span>。</p>
</div>
<div class='div-other'><a id='mulu465' />
<p class='h2'>大寶積經第十三卷</p><p>妖魅<span class='note-inline'>(上於驕反正體從示音示從芺於驕反今通作妖訛也左傳曰天反時為災地反物為祅釋名祅害也或作訞下眉祕反山海經云魅之為物人身黑首從目縱竪也說文云老物之精也從鬼未省聲也或作鬼象鬼生毛故從彡音杉)</span>。</p>
<p>反足鬼<span class='note-inline'>(鬼名也括地志云柔利國在一目國東為人一手足反膝曲足居上注云一手一脚反卷曲也東方朔神異經云西荒中有獸焉其狀如鹿人面有牙猴手熊足縱目橫鼻反踵饒力佷惡名曰惡物此即鬼類也)</span>。</p>
<p>暐曄<span class='note-inline'>(韋鬼反下炎劫反考聲云暐曄光彩盛貌也並從日韋華皆聲也)</span>。</p>
<p>甘膳<span class='note-inline'>(禪戰反周禮曰膳夫上士二人掌王之膳羞鄭玄曰膳之言善也今時美物曰珍膳言膳夫者食官之長也考聲云五味必佳曰膳說文具食也從肉善聲也經文從食作饍俗字非正體)</span>。</p>
<p>恭恪<span class='note-inline'>(上薑邕反尚書儼恪也孔安國注云恭奉也考聲云敬也肅也說文給也從心從共共聲也古作龔下康各反考聲敬也說文作㤩亦同)</span>。</p>
<p>魔鬼<span class='note-inline'>(上音摩本是梵語略也正梵音麼莫可反羅唐云力也即他化自在天中魔王波旬之異名也此類鬼神有大神力能與修出世法者作留難事名為麼羅以力為名又略去羅字)</span>。</p>
<p>飆聚<span class='note-inline'>(上俾遙反爾雅扶搖謂之飇郭璞云暴風從上向下也或作猋從三犬說文從風猋聲也下齊庾反杜預注左傳云眾也說文會也從乑音吟取聲也)</span>。</p>
<p>犇馳<span class='note-inline'>(本門反考聲云眾牛走也或作奔亦通也)</span>。</p>
<p>所湊<span class='note-inline'>(倉奏反考聲云水交會也歸也亦作輳輳聚也)</span>。</p>
<p>拘翼<span class='note-inline'>(梵語也即天帝釋名也或云驕尸迦皆訛也)</span>。</p>
</div>
<div class='div-other'><a id='mulu466' />
<p class='h2'>大寶積經第十四卷</p><p>沃曰<span class='note-inline'>(烏穀反廣雅沃漬也音恣考聲潤也說文溉灌也篆文加草作沃從水芺聲芺音夭)</span>。</p>
<p>小[打-丁+(七-(乏-之)+北)]<span class='note-inline'>(經作[打-丁+(七-(乏-之)+北)]非也正作掉亭弔反賈逵注國語云掉搖也廣雅振也動也棄擲也)</span>。</p>
<p>難頭和難頭<span class='note-inline'>(梵語二龍王名虜質不妙也正梵音云難努難字上聲是兄名也鉢難努難字上聲是弟名也即是諸經中難陀跋難陀兄弟二龍王也)</span>。</p>
<p>大圂<span class='note-inline'>(魂悶反蒼頡篇豕所居說文作圂圂廁也棄穢處也)</span>。</p>
<p>飢饉<span class='note-inline'>(記宜反說文餓也考聲云腹中空也或作饑下音近勤釁說文蔬不熟也無穀曰飢無菜曰饉並形聲字)</span>。</p>
<p>羸劣<span class='note-inline'>(累追反力拙反瘦弱)</span>。</p>
<p>虧[(乖/土)*央]<span class='note-inline'>(軀為反犬悅反)</span>。</p>
<p>能暢<span class='note-inline'>(丑亮反從申從易音羊從易非)</span>。</p>
<p>訢逮<span class='note-inline'>(許殷反賈逵注國語云訴樂也音洛說文喜也或作欣字也)</span>。</p>
<p>紺色<span class='note-inline'>(甘闇反考聲云色青而揚紫光曰紺)</span>。</p>
<p>朱鬣<span class='note-inline'>(音獵顧野王曰馬項上長毛也今經文作髦非也髦英彥也乖經意)</span>。</p>
<p>罣礙<span class='note-inline'>(胡瓦反五葢反)</span>。</p>
<p>降制<span class='note-inline'>(項江反)</span>。</p>
<p>儔匹<span class='note-inline'>(直流反考聲云儔亦匹也)</span>。</p>
</div>
<div class='div-other'><a id='mulu467' />
<p class='h2'>大寶積經第十五卷<span class='note-inline'>(淨居天子會第四)</span>兩卷經</p><p>賑給<span class='note-inline'>(章丑反爾雅賑富也考聲賜也給賜貧乏也或作眕)</span>。</p>
<p>垢膩<span class='note-inline'>(上句口反下尼雉反說文肉上[夗-夕+月]也從肉貳聲也)</span>。</p>
<p>革屣<span class='note-inline'>(毛詩傳曰革皮也下師綺反考聲履之不攝跟者也或作[革*徙]縰三體並從徙音死經云革屣即西婆羅門皮鞋也有類此國偏鞋草鞋但以皮草作之形貌亦全異也)</span>。</p>
<p>豺狼<span class='note-inline'>(上床皆反說文狼屬也從豸長利反才聲也經文從犬作犲非也無此字爾雅云豺狗足也案豺有二類常群遊山谷大曰豺郎小曰豺奴每小者先行共獵禽鹿殺已守之而不敢食以待豺郎豺郎後至先食飽已然後豺奴啖其餘肉禮記月令曰季秋之月霜降之日豺乃祭獸即其候也下洛岡反說文狼似犬銳頭白額猛獸也豺豹之屬也)</span>。</p>
<p>日蝕<span class='note-inline'>(音食李淳風乙巳占曰夫日蝕依常度者月來掩也日行遲一日行一度一月行二十九度有餘月行疾二十七日半一周天二十九日追及日之時與日同道月在於內映日故見蝕也)</span>。</p>
</div>
<div class='div-other'><a id='mulu468' />
<p class='h2'>大寶積經第十六卷</p><p>打治<span class='note-inline'>(打吳音為頂今不取集訓音德冷反廣雅打擊也埤蒼掊也白降反古今正字云從手從丁聲也下長离反韻詮云治理也桂苑珠叢云修故也)</span>。</p>
<p>淤泥<span class='note-inline'>(於據反案淤泥池水中殠青泥)</span>。</p>
<p>縛筏<span class='note-inline'>(煩韈反俗字也正體從木作橃桂苑珠叢云縛竹木浮於水謂之橃)</span>。</p>
<p>白癩<span class='note-inline'>(來大反考聲云大風疾也或作癘也)</span>。</p>
<p>喜嘯<span class='note-inline'>(蘇弔反案嘯卷舌縮於喉咢之中吹令作聲号曰長嘯也)</span>。</p>
<p>反覆<span class='note-inline'>(豊腹反考聲倒也)</span>。</p>
</div>
<div class='div-other'><a id='mulu469' />
<p class='h2'>大寶積經第十七卷<span class='note-inline'>(無量壽會第五兩卷經)</span></p><p>頻蠡<span class='note-inline'>(梵語訛也)</span>。</p>
<p>右脅<span class='note-inline'>(杴業反肋也)</span>。</p>
<p>擅美<span class='note-inline'>(禪戰反韻詮專也或作撣並從手從木非也)</span>。</p>
<p>捐捨<span class='note-inline'>(兖玄反韻英云棄也從扌音手肙聲)</span>。</p>
<p>迦尸迦<span class='note-inline'>(並薑佉反)</span>。</p>
<p>法鼓<span class='note-inline'>(公五反經文鼓字由來多誤或從皮作皷俗字也或從支普卜反作鼓乃是蜀字皆非也說文從壴竹句反從支音止而反象旗手擊之)</span>。</p>
<p>法螺<span class='note-inline'>(盧和反俗字也正體作蠃經中或有作蠡音禮皆非蠃字也)</span>。</p>
<p>法幢<span class='note-inline'>(濁江反從巾作正體字也經從心作非也)</span>。</p>
<p>雨大法雨<span class='note-inline'>(上雨字于句反考聲云自上而下也下雨字如本字上聲也)</span>。</p>
<p>荷擔<span class='note-inline'>(上音何下多甘反說文並從人作何儋都甘反玉篇云負任儋何也今經文荷字從草檐從手俗用非本字也音賀者聲轉也)</span>。</p>
<p>㭊一<span class='note-inline'>(星亦反韻英析分也說文破木也正作析從木從斤或從片作㭊片半木字也亦通)</span>。</p>
</div>
<div class='div-other'><a id='mulu470' />
<p class='h2'>大寶積經第十八卷</p><p>豐稔<span class='note-inline'>(而枕反賈逵注國語云稔熟也字統云穀熟曰稔也)</span>。</p>
<p>芥馥<span class='note-inline'>(芳分反說文草初生香氣分布也下馮目反亦香氣貌也見韓詩也)</span>。</p>
<p>金鎖<span class='note-inline'>(桑果反考聲連環也字書云相鉤連也)</span>。</p>
<p>盧遮迦寶<span class='note-inline'>(薑佉反)</span>。</p>
<p>末瑳寶<span class='note-inline'>(並未詳色貌檢梵本未獲)</span>。</p>
<p>陿者<span class='note-inline'>(咸甲反正體從[阜-十]音負從匧作陿或作[厂@夾]同說文陿隘也厄介反山間陿處也玉篇不廣大也經從犬作狹非也乃是犬馬狹習字也循也乖經意)</span>。</p>
<p>清泠<span class='note-inline'>(歷丁反文字音義云水澄也極清淨也說文從水令聲也)</span>。</p>
<p>濬流<span class='note-inline'>(戍俊反韻英云深也說文作濬籀文作睿皆古字也下流字說文從水從㐬音土忽反充上有點今俗用流字無點非也)</span>。</p>
<p>沿流<span class='note-inline'>(悅涓反說文順流而下也從水從鉛省聲也)</span>。</p>
<p>濯流<span class='note-inline'>(音濁廣雅濯洗也爾雅始也大也說文濯澣也從水翟音宅聲也)</span>。</p>
<p>同萃<span class='note-inline'>(情醉反集訓云萃聚也集也)</span>。</p>
<p>河濱<span class='note-inline'>(音賔水涯音牙畔也集訓云水際也)</span>。</p>
<p>半擇迦<span class='note-inline'>(音宅下薑佉反梵語也黃門二形不男之類也)</span>。</p>
<p>可諭<span class='note-inline'>(音喻說文從言或從口作喻俗字也集訓云曉也譬諫也)</span>。</p>
<p>陂湖<span class='note-inline'>(彼眉反桂苑珠叢云澤鄣也謂以土壅鄣水也案草澤有水曰陂下音胡說文大陂曰湖案吳越有青草洞庭皆大湖也)</span>。</p>
<p>標式<span class='note-inline'>(必遙反集訓云舉也書也書板為牓也說文木也從木票匹遙反聲也或從巾作幖下傷弋反說文法也用也從工弋蠅即反聲也)</span>。</p>
<p>瞬息<span class='note-inline'>(式閏反韻英云動目也經文作瞬俗字也說文正作瞚開闔音合目數搖也從目寅聲也案瞬目一斂目也息者一息氣也言極迅促也呂氏春秋曰萬世猶如一瞬目也)</span>。</p>
<p>層樓<span class='note-inline'>(藏稜反郭注山海經云層重也說文層屋重也從尸曾聲也)</span>。</p>
<p>茵褥<span class='note-inline'>(上音因下如欲反鄭玄注禮記云茵亦褥也顧野王云虎皮褥也或作鞇字亦通)</span>。</p>
<p>拯溺<span class='note-inline'>(蒸字上聲蒸境反隸書俗用字也說文正體從手升聲也或從登作橙說文上舉也杜預云救助也方言拔出溺也廣雅枡收也從手丞聲也)</span>。</p>
<p>疇昔<span class='note-inline'>(長流反爾雅疇昔曩昔也如淳注史記云家業世世相傳曰疇考聲宿也形聲也)</span>。</p>
</div>
<div class='div-other'><a id='mulu471' />
<p class='h2'>大寶積經第十九卷<span class='note-inline'>(不動如來會第六)</span>兩卷經</p><p>輕躁<span class='note-inline'>(下則奧反玉篇躁動也賈注國語擾也鄭注論語躁動不安靜也字書急性也從足喿桑到反)</span>。</p>
<p>所泄<span class='note-inline'>(先節反集訓云漏也歇也減也)</span>。</p>
<p>髓腦<span class='note-inline'>(上雖㭰反骨中脂也下奴倒反說文頭中實也)</span>。</p>
<p>戶牖<span class='note-inline'>(由酒反廣雅牕牖闢也音向韻詮云正曰窓旁曰牖說文穿壁以木為交䆫也從月從戶甫)</span>。</p>
<p>嬾憜<span class='note-inline'>(上勒旦反考聲不勤也說文懈怠也從女賴聲也一云臥食曰懶或從心作懶下徒臥反廣雅憜亦懶也韻英云懈隋也說文不敬也從心隋徒臥反聲也或作墮亦同或作惰古字也)</span>。</p>
</div>
<div class='div-other'><a id='mulu472' />
<p class='h2'>大寶積經第二十卷</p><p>金磺<span class='note-inline'>(古猛反廣雅鐵樸謂之礦經作礦亦同或作[金*升]說文銅鐵樸謂之礦也從石黃聲)</span>。</p>
<p>鑄鍊<span class='note-inline'>(上朱樹反考聲云鎔寫也鎔音容說文銷金也下蓮甸反韻英銷鍊金也說文冶金也從金從東聲也或從火作煉也)</span>。</p>
<p>砂礫<span class='note-inline'>(零的反丁歷反說文小石也考聲云麤砂也碎石也)</span>。</p>
<p>涯際<span class='note-inline'>(五家反韻詮云水邊也考聲亦云水畔也孔注尚書涯亦際也說文作厓山邊也下音祭廣雅際合也方也杜注左傳云　也考聲云畔也界也說文會也)</span>。</p>
<p>卍字之文<span class='note-inline'>(梵云室哩二合末蹉倉何反唐云吉祥相也有云萬字者謬說也花嚴經第八卷中具說此相等亦非是字也乃是如來身上數處有此吉祥之文大福德之相)</span>。</p>
<p>倉廩<span class='note-inline'>(上錯郎反周禮倉人掌粟入之藏說文穀藏也從食省口象倉形下力錦反說文從广從㐭㐭從入回象屋中有戶牖下從禾字林及經中作稟亦通)</span>。</p>
<p>盈儲<span class='note-inline'>(上盈字廣雅充也說文器滿也從皿從夃盈聲也音盈下音除考聲云積也貯也)</span>。</p>
<p>饑饉<span class='note-inline'>(薑宜反穀不熟也下音近說文菜蔬不熟也並形聲字也)</span>。</p>
<p>雨雹<span class='note-inline'>(龐邈反說文云雨水也從雨包聲也)</span>。</p>
<p>霹靂<span class='note-inline'>(上普覓反下音歷古今正字云霹靂者陽氣動作大雷震也上形下聲也)</span>。</p>
</div>
<div class='div-other'><a id='mulu473' />
<p class='h2'>大寶積經第二十一卷<span class='note-inline'>(被甲莊嚴會第七)</span>五卷經</p><p>欑峰<span class='note-inline'>(藏鸞反禮記聚禾也博雅巑岏五官反山之高貌也考聲云聚小山也聚木也說文從木贊聲也或從山作巑下芳封反山高而銳曰峰從山夆聲也經從金作鋒亦通)</span>。</p>
</div>
<div class='div-other'><a id='mulu474' />
<p class='h2'>大寶積經第二十二卷</p><p>防禦<span class='note-inline'>(魚舉反鄭注周禮禦禁也杜注左傳云禁止也說文祀也從示御聲也)</span>。</p>
<p>嶷然<span class='note-inline'>(疑極反考聲山立貌也下而旃反說文從肉從犬也)</span>。</p>
</div>
<div class='div-other'><a id='mulu475' />
<p class='h2'>大寶積經第二十三卷</p><p>欻然<span class='note-inline'>(睴律反薛琮云欻忽也蒼頡篇欻卒也說文吹起也)</span>。</p>
<p>悚慄<span class='note-inline'>(上相勇反下隣質反小爾雅云慚悚戰慄恐懼貌也並左形右聲也)</span>。</p>
<p>挺特<span class='note-inline'>(亭鼎反廣雅挺出也考聲挺直也說文拔也從手廷聲廷字從[彳*、]餘丑反壬天頂反聲也[彳*、]字從彳丑尺反引之也下騰勒反考聲特雄也獨也說文朴牛也從牛寺聲也)</span>。</p>
<p>霔以<span class='note-inline'>(音注集訓云時雨所灌普生萬物或作澍亦通)</span>。</p>
</div>
<div class='div-other'><a id='mulu476' />
<p class='h2'>大寶積經第二十四卷</p><p>徵裔<span class='note-inline'>(上以旃反說文長行也從[必-心]片蔑從延勅連反延亦聲也又說延字從止從[彳*、]以丑反[彳*、]字從彳丑尺反引之也下盈翳反杜注左傳云裔遠也廣雅云裔四表也出也說文裔衣裾也從衣從冏冏音女滑反經文從矛作袤非也)</span>。</p>
<p>階砌<span class='note-inline'>(上音皆顧野王云登堂之道也劉熙云階梯也說文階陛也下妻濟反考聲云砌壘也砌亦階也從石切聲)</span>。</p>
<p>縈帶<span class='note-inline'>(上恚營反毛詩傳云縈旋也韻英繞也考聲卷也從糸音覓從縈省聲也)</span>。</p>
</div>
<div class='div-other'><a id='mulu477' />
<p class='h2'>大寶積經第二十五卷</p><p>堤塘<span class='note-inline'>(丁奚反蘇林云隄限也韋昭云積土以為封限也或作隄下大郎反韻英云塘隄防也或從[阜-十]作䧜亦通)</span>。</p>
<p>為幹<span class='note-inline'>(于岸反考聲體也正也本也安也質也菩提樹身也枝本也)</span>。</p>
<p>阿[打-丁+(褒-保+可)]<span class='note-inline'>(二字同音阿可反經中已自音了也)</span>。</p>
<p>[打-丁+袲]<span class='note-inline'>(經中已音竟那可反)</span>。</p>
<p>麼<span class='note-inline'>(莫可反並鼻音)</span>。</p>
<p>澄潭<span class='note-inline'>(直陵反清淨也下唐南反考聲云水渟深處也)</span>。</p>
<p>花蘂<span class='note-inline'>(經中作華非也下乳水反集訓云花䰅也音須)</span>。</p>
<p>搖裔<span class='note-inline'>(上余腰反下夷祭反隨風貌也)</span>。</p>
<p>翩翻<span class='note-inline'>(上音篇下音番飛之象也)</span>。</p>
</div>
<div class='div-other'><a id='mulu478' />
<p class='h2'>第二十六</p><p>無字可音訓<span class='note-inline'>(法界體性會第八)</span>兩卷經</p>
</div>
<div class='div-other'><a id='mulu479' />
<p class='h2'>大寶積經第二十七卷</p><p>堆阜<span class='note-inline'>(上當雷反考聲云土之高貌也說文云小阜也從土隹聲有作塠俗字也古文作[阜-十]下扶久反吳楚之音也韻英云音扶武反爾雅大陸曰阜毛詩傳曰阜大也考聲丘類也賈逵注國語云阜厚也廣雅云無石曰阜從[阜-十]都回反俗從十作阜古文作[阜-十]三重大篆作隹象形也)</span>。</p>
<p>掁觸<span class='note-inline'>(上宅衡反廣雅作楟楟<span class='corr'>刺</span>也清亦反考聲掁橦也濁江反從手長聲也或作[敲-高+亭]訓用亦同下衝燭反廣雅觸揬也屯忽反字書抵誤也或作觕從牛角會意字也經作觸俗用)</span>。</p>
</div>
<div class='div-other'><a id='mulu480' />
<p class='h2'>大寶積經第二十八卷<span class='note-inline'>(大乘十法會第九)</span>一卷經</p><p>捔勝<span class='note-inline'>(上音角考聲云捔接也正體作斠從冓音勾從斗說文斠量也下昇證反從力勝省聲也勝音承孕反經文從月從豸俗字也)</span>。</p>
<p>奢利耶<span class='note-inline'>(梵語婆羅門聚落名也世尊於此邑中乞食不得而空鉢還)</span>。</p>
<p>遮摩那<span class='note-inline'>(外道女名孫陀利以木盂音于鼠嚙其繫斷木器墮地尋即生身陷無間地獄其坑見在舍衛城南)</span>。</p>
<p>毘蘭多<span class='note-inline'>(毘蘭多長者名也請佛安居長者廢忘不知佛至如來於三月之中唯食馬麥也)</span>。</p>
<p>土塊<span class='note-inline'>(苦外反或作塊)</span>。</p>
<p>淳僃<span class='note-inline'>(上常倫反孔注尚書云淳一之行也方言好也下皮媚反說文具也從人葡音被聲也今經作俻俗字訛略也)</span>。</p>
<p>抓掌<span class='note-inline'>(側狡反下章養反手也說文作爪經從手作抓側交反非也指端為爪指下為掌說文掌字作爪反爪曰爪也)</span>。</p>
<p>波卑掾<span class='note-inline'>(悅絹反梵語天魔名相傳誤云波旬梵語元無波旬古譯書陂䀏音縣略也後人誤書䀏為旬字)</span>。</p>
<p>撾打<span class='note-inline'>(嘲爪反馬策也擊也考聲云草木節也從木過聲也聲類捶也佳壘反或作[竺-二+朵]從竹從朵丁果反下得冷反打捶也擊也從手丁聲也吳音頂今不取)</span>。</p>
<p>挑却<span class='note-inline'>(上體彫反考聲挑抉也音恚悅反韻詮挑撥也剔除也從手兆聲也)</span>。</p>
</div>
<div class='div-other'><a id='mulu481' />
<p class='h2'>大寶積經第二十九卷<span class='note-inline'>(文殊普門會第十)</span>一卷經</p><p>唯然<span class='note-inline'>(惟癸反字書云唯恭於諾乃各反尊者命而應辭也)</span>。</p>
<p>聚<span class='corr'>沫</span><span class='note-inline'>(下莫鉢反水上浮<span class='corr'>沫</span>也)</span>。</p>
<p>常齅<span class='note-inline'>(虛救反以鼻就臭也經文作嗅俗字)</span>。</p>
<p>鹹酢<span class='note-inline'>(上洽緘反爾雅鹹苦也考聲云水味也說文鹹銜也從鹵音魯咸聲也今經文從酉作醎誤也俗用亦通下麤素反蒼頡篇云酢酸也說文醶也又減反從酉乍聲也今俗用却為酬酢字藏各反經文從昔作醋俗傳用為酸酢之字也酢音昨與說文相反也二字互用不定說文玉篇字統皆音酢倉固反醋音酢切韻及時俗用即反上音醋麤素反)</span>。</p>
<p>細滑<span class='note-inline'>(先計反孔注尚書云小也說文微也從糸音覓囟音信聲也經文順俗從田作細誤也下還八反考聲美也桑也說文利也從木骨聲)</span>。</p>
<p>興澍<span class='note-inline'>(上香鷹反鄭箋詩云興盛也鄭注考工記云興動也說文興起也從[臼/一/八]音余從同同力也[臼/一/八]字從臼音掬從廾音拱澍音樹又音注考聲云時雨降注曰澍從水從寸壴知句反省聲也)</span>。</p>
<p>橐籥<span class='note-inline'>(上音託下音藥御注老子云橐[革*匍]袋音敗也俗云[革*匍]袋也籥笛也音狄樂器名也皆虛中能受氣而有聲也)</span>。</p>
<p>捷疾<span class='note-inline'>(潛接反考聲健也說文獵也從手疌潛叶反聲也)</span>。</p>
<p>諸冥<span class='note-inline'>(覓瓶迷並二反毛詩傳曰冥窈也一了反鄭箋云冥夜也說文幽也從冂音覓冂覆也從日日數十從六每十六日月初虧漸向幽暗也會意字也今經文多從宀音綿從具作冥非也失之甚矣)</span>。</p>
</div>
<div class='div-other'><a id='mulu482' />
<p class='h2'>大寶積經第三十卷<span class='note-inline'>(出現光明會第十一)</span>五卷經</p><p>燈燎<span class='note-inline'>(遼鳥遼銚二反銚亭曜反考聲輕燒也字書云廷燭曰燎說文放火也從火尞聲也尞力召反尞字正體從火從昚作燎昚古慎字也焚柴燎天敬慎之至所以從昚從火也)</span>。</p>
<p>瑕垢<span class='note-inline'>(上音遐廣雅云瑕穢也鄭玄日玉之病也下古后反垢穢也)</span>。</p>
<p>瞻蔔迦<span class='note-inline'>(梵語西國花樹名也上音占次蒱墨反下薑佉反後准此)</span>。</p>
<p>拘律陀<span class='note-inline'>(應云尼俱律陀經為勒頌省去尼字或云尼俱類或云尼俱陀皆梵語訛略也此譯云無節樹似梧桐皮青無皺七旬反圓滿端直也)</span>。</p>
<p>甄叔迦<span class='note-inline'>(上音堅梵語西方花樹名也大唐西域記云印度多有甄叔迦樹其花赤色形如人手前音義云或名阿叔迦此名無憂樹其花亦赤色此說未詳)</span>。</p>
<p>優曇鉢羅<span class='note-inline'>(或云烏曇跋羅或但云優曇皆梵語訛略也)</span>。</p>
<p>尸利沙<span class='note-inline'>(此云吉祥即是合昏樹俗云夜合其花甚香)</span>。</p>
<p>阿提目多<span class='note-inline'>(梵語也正梵音云阿地目得迦花樹名也西方有此國無)</span>。</p>
<p>目真隣陀<span class='note-inline'>(梵語訛也正云母真隣取上聲那花樹名也亦是龍王名)</span>。</p>
<p>魔罥<span class='note-inline'>(上音摩梵語略也正梵音云麼莫可反羅唐言力也此鬼神有大神力能障修行十善因以名焉下決兖反羂索也罥亦縛也從冈肙聲也肙音一縣)</span>。</p>
<p>其炷<span class='note-inline'>(朱堅反燈焰炷也引油之處名之曰炷也)</span>。</p>
<p>金牀<span class='note-inline'>(狀莊反從木爿音牆聲也經文從广從木作床着點非也)</span>。</p>
</div>
<div class='div-other'><a id='mulu483' />
<p class='h2'>大寶積經卷第三十一</p><p>澍甘雨<span class='note-inline'>(朱樹反訓解如前經文作霔同)</span>。</p>
<p>炙燎<span class='note-inline'>(上征釋反火炙也經作灸音九恐非也書人誤也下遼銚反燎火炙燎也經中作療力召反療病也恐非此義也)</span>。</p>
</div>
<div class='div-other'><a id='mulu484' />
<p class='h2'>大寶積經第三十二卷</p><p>拘枳羅<span class='note-inline'>(梵語鳥名也上音俱次鷄以反從聲立名此鳥性好榮茂不栖枯樹)</span>。</p>
<p>髀髆<span class='note-inline'>(上卑米反字書服外也說文從骨卑聲也經文作䏶俗字也下補各反字林髆脾也音甲文字集略肩胛也說文從骨從博省聲也尃字從甫從寸經文作膊借用非本字音普廊反非也甚乖經意也)</span>。</p>
<p>傭滿<span class='note-inline'>(上寵龍反韻英云傭直也考聲云上下均也說文從人庸聲也滿字從水䓣聲䓣音莫安反形聲字也)</span>。</p>
<p>足跟<span class='note-inline'>(艮恩反字統云足後曰跟從足艮聲也)</span>。</p>
<p>䐡深<span class='note-inline'>(音齊說文毗齊也當腹之中從肉齊省聲也)</span>。</p>
<p>紺[生/(丹-、+│)]<span class='note-inline'>(甘暗反青赤色也說文帛染青而揚赤色從糸音覔甘聲也從省略也青字從生從丹作[生/(月-二+┴)]今作青變體也)</span>。</p>
<p>芬馥<span class='note-inline'>(芳文反下馮目反考聲云香氣也說文草初生香氣分布從[艸-屮]丑列反分聲今隸書從草作芬下馥字准前解也)</span>。</p>
<p>螺文<span class='note-inline'>(魯禾反俗字也正體作蠃水族甲蟲也其文左旋也)</span>。</p>
<p>窪曲<span class='note-inline'>(烏瓜反或作窊洼三體同經從雨作[雨/瓜]誤也韻詮云下濕地說文從穴洼聲也或作凹俗字也)</span>。</p>
<p>炳著<span class='note-inline'>(上兵皿反明丙反下張慮反蒼頡篇炳明考聲火明也說文從火丙聲或作昺亦同著亦明也經作着俗字)</span>。</p>
<p>膞傭<span class='note-inline'>(或作[跳-兆+專]腨踹四形皆一也殊耎反足䠊膓也說文從肉專聲拙舡反專字從寸從叀音專下丑龍反訓如前也)</span>。</p>
<p>迦蘭陀鴻<span class='note-inline'>(梵語鳥名也亦是池名亦竹林名亦聚落名也)</span>。</p>
<p>佷戾<span class='note-inline'>(上音恨下音麗字書勃惡也從人艮聲也)</span>。</p>
<p>詭異<span class='note-inline'>(上愧委反考聲云詐也欺也隨惡也顧野王云奇怪也或作恑也)</span>。</p>
<p>耎草<span class='note-inline'>(而兖反說文弱也從而從火經文作軟非也一切字書並無此軟字也)</span>。</p>
<p>瘡疣<span class='note-inline'>(上惻莊反俗字也考聲云瘡痍也說文作創剏傷也古文作戧或作剏古字也下音尤蒼頡篇疣病也考聲云皮上風結也或作肬肬贅也佳芮反)</span>。</p>
<p>阿吒嚩迦<span class='note-inline'>(吒音摘家反嚩音無可反迦音薑佉反梵語也壙野鬼神大將名也或名遏吒薄俱語聲轉皆一也俗名元帥大將非也十六大藥叉將之一將也)</span>。</p>
<p>摩那婆伽<span class='note-inline'>(梵語龍王名也亦是大神名也)</span>。</p>
<p>兜<span class='note-inline'>(都鈎反)</span>。</p>
<p>牟盧<span class='note-inline'>(梵語天名也此天者即四姊妹女天之兄也並是慾界中諸天眷屬)</span>。</p>
<p>尸棄毘<span class='note-inline'>(梵語音樂天名也部屬東方持國天王也)</span>。</p>
<p>鳩槃荼<span class='note-inline'>(上九憂反下宅家反也南方天王下鬼名面似冬瓜)</span>。</p>
<p>毘盧擇迦<span class='note-inline'>(擇音宅經文作釋非也四大天王中之一也南方天王統領如前鳩槃吒眾)</span>。</p>
<p>三暮多<span class='note-inline'>(梵語風神名也亦曰風天異名耳也)</span>。</p>
<p>綵幔<span class='note-inline'>(莫半反廣雅幔帳也覆也說文幔幕也從巾曼聲也)</span>。</p>
<p>叢廁<span class='note-inline'>(藏籠反考聲云叢聚也下初使反去聲廣雅廁間也蒼頡篇次也雜也從广音儼則聲也)</span>。</p>
<p>䥘糅<span class='note-inline'>(尼溜反考聲云糅雜也)</span>。</p>
<p>瞻蔔迦<span class='note-inline'>(上音占次蒱墨反下薑佉反花名也)</span>。</p>
<p>畢力迦<span class='note-inline'>(梵語香名也)</span>。</p>
<p>懷姙<span class='note-inline'>(上胡乖反古文從女作㜳蒼頡篇作褱褱抱也下而賃反廣雅姙㛛也音身或作妊說文妊孕也考聲云女人妊身也從女壬聲也)</span>。</p>
<p>環釧<span class='note-inline'>(上音還爾雅肉好若一謂之環郭注云孔與邊等也好音訶到反下川戀反韻英云臂鐶也形聲字也)</span>。</p>
<p>墜險<span class='note-inline'>(除類反)</span>。</p>
<p>攀藤<span class='note-inline'>(普班反說文攀引也古文從反拱作兆從手樊聲也音煩下徒能反考聲云藤者蔓莚之類從草縢聲也)</span>。</p>
<p>蠲勞<span class='note-inline'>(決緣反郭璞注方言云蠲除也下勒高反也)</span>。</p>
</div>
<div class='div-other'><a id='mulu485' />
<p class='h2'>大寶積經第三十三卷</p><p>懟恨<span class='note-inline'>(上除類反說文懟怨也經文云對者脫去心也)</span>。</p>
<p>拯濟<span class='note-inline'>(無反音取蒸字上聲方言云拯救助也從扌音手丞聲也)</span>。</p>
<p>陀羅弭拏呪<span class='note-inline'>(奴霞反其呪中字但取聲韻以響梵字並不合訓解也)</span>。</p>
<p>瞖囉<span class='note-inline'>(一計反從目殹聲也經文誤從酉作醫非也下囉字彈舌呼)</span>。</p>
<p>企<span class='note-inline'>(輕以反)</span>。</p>
<p>忙囊<span class='note-inline'>(上莫牓反下奴黨反)</span>。</p>
<p>攘<span class='note-inline'>(孃養反)</span>。</p>
<p>[卄/(阿-可+辛)/女]<span class='note-inline'>(言列反)</span>。</p>
<p>此真言謂無正梵本別翻且依舊本。</p>
<p>皆挾<span class='note-inline'>(音叶刑牒反考聲挾持也藏也)</span>。</p>
<p>互樘觸<span class='note-inline'>(上音戶次宅耕反考聲樘柱也從木堂聲也)</span>。</p>
<p>金柄<span class='note-inline'>(兵命反考聲云器物所持處也亦作㨀訓用同)</span>。</p>
</div>
<div class='div-other'><a id='mulu486' />
<p class='h2'>大寶積經第三十四卷</p><p>補特伽羅<span class='note-inline'>(梵語也唐云法無我也)</span>。</p>
<p>廣陜<span class='note-inline'>(咸夾反考聲陜隘也厄界反或從厂音漢作[厂@夾]從阜夾聲也經文從犬作狹非本字也)</span>。</p>
<p>陀羅尼帝替<span class='note-inline'>(天計反)</span>。</p>
<p>醯<span class='note-inline'>(馨翳反)</span>。</p>
<p>[口*犁]<span class='note-inline'>(轉舌)</span>。</p>
<p>喉腭<span class='note-inline'>(我各反俗字正體從肉從吅音喧從[前-刖+(┴*├)]音逆作[月*(咒-几+(前-刖+(┴*├)))]今通俗作咢訛也)</span>。</p>
<p>賫持<span class='note-inline'>(精齊反俗字也顧野王云賫猶持也廣雅送說文持遺正作齎從貝齊聲)</span>。</p>
</div>
<div class='div-other'><a id='mulu487' />
<p class='h2'>大寶積經第三十五卷<span class='note-inline'>(菩薩藏會第十二先有意義今再修)</span>二卷經</p><p>薄伽梵<span class='note-inline'>(梵語如來尊號也眾德之美稱也佛地論偈云自在熾盛與端嚴名稱吉祥及尊貴如是六種義差別應知總號薄伽梵此為文含多義譯經者恐不盡其妙故存梵語也)</span>。</p>
<p>室羅伐<span class='note-inline'>(梵語西土國名也古譯名舍衛或云舍婆提皆語訛轉也唐言聞物國言此國出多聞之人足寶物善見律亦名多有國言多足聡明智人諸國珍奇皆歸此國富有物產故言多有其義一也上古有舍衛人住居此地因名舍衛在中印度境)</span>。</p>
<p>魔王<span class='note-inline'>(莫何反字書本無此字譯者變摩作之梵云麼羅古譯云能障修行出世業者又云能殺斷惠命故起世經云他化天上初禪之下有魔王波旬宮殿身光壽量勝下劣上威力自在與他化天王等常與諸佛捔力屬爾化天攝梵語名波畢摝綠絹反唐云惡欲多愛慾故也)</span>。</p>
<p>阿素洛<span class='note-inline'>(舊云阿須倫。或云阿脩羅。皆梵語訛轉也。正云阿上聲素羅轉舌。此曰非天或云障蔽諸鬼神中最大福德。印度風俗凡諸鬼神通名為天。此類常與諸天爭勝故以非天簡之。起世因本經說其徒有四類。國土宮殿在大海之下。須彌山四面各有一國。東面毘摩質多。南面踊躍。西而幻化。北面羅睺上去海水萬瑜繕那感四風輪持水令住。一曰住二曰安住三曰不墮四曰牢固。諸餘眷屬或住諸山人間海嶋往往聞有阿脩羅窟。即傳記所說清辯菩薩所入處是也)</span>。</p>
<p>藥叉<span class='note-inline'>(舊曰閱叉或云夜叉或云野叉皆訛轉也即多聞天王所統之眾也)</span>。</p>
<p>摩揭陀<span class='note-inline'>(京謁反或云摩竭陀或云摩竭提皆一也西域記說即中印度境舊曰巴連弗邑其地下濕出好粳米無憂王所治之都最多聖跡也)</span>。</p>
<p>鷲峰<span class='note-inline'>(音就或名靈鷲或名鷲頭或名鷲臺皆隨俗言耳古曰耆闍崛乃梵語略也正云紇哩二合馱羅二合轉舌矩吒山既栖鷲鳥又類高臺因名鷲臺鷲鳥栖於峰上故曰鷲峰紇痕沒反也)</span>。</p>
<p>僧伽胝<span class='note-inline'>(音知舊曰僧伽梨此云複衣即今僧之大衣是也下從九條上至二十五條但取奇數九種差別具如律文所說佛制入王宮時入聚落時摧伏外道時見猛獸時應着此衣)</span>。</p>
<p>嚴整<span class='note-inline'>(征領反考聲云整齊也正也理也從敕敕古勅字也正聲也)</span>。</p>
<p>超挺<span class='note-inline'>(上耻朝反方言遠也蒼頡篇踰也廣雅度也王逸注楚辭云超越也說文跳也從走召聲也召字從刀從口俗作召非也下廷頂反廣雅挺出也考聲云抗也苦浪反直也方言竟也從扌音手廷聲也廷音同上從廴餘刃反壬體頂反聲也)</span>。</p>
<p>無橈<span class='note-inline'>(奴咬奴教二反並通廣雅亂也考聲曲也從木堯聲)</span>。</p>
<p>耎膩<span class='note-inline'>(上而兖反說文弱也從而從火經文從車作軟非也本無此字下尼致反王逸注楚辭云滑也說文肉上肥也從肉貳音二聲也)</span>。</p>
<p>安膳那<span class='note-inline'>(梵語眼藥名也此藥石類也深青色兼有紫紺之色亦似金精)</span>。</p>
<p>帝[生/(丹-、+│)]<span class='note-inline'>(寶名也唯天帝有此青寶因號帝青也)</span>。</p>
<p>天弓<span class='note-inline'>(或名帝弓即虹蜺也俗呼虹字為降音詩云螮蝀皆一也)</span>。</p>
<p>瑕穢<span class='note-inline'>(胡加反玉篇云玉之病也下於衛反字書不清絜也濁也)</span>。</p>
<p>鑄金<span class='note-inline'>(章樹反顧野王曰焬銅為器曰鑄說文消金也從金壽省聲也)</span>。</p>
<p>奢摩他<span class='note-inline'>(梵語也唐言定或云寂靜一義)</span>。</p>
<p>鴈行<span class='note-inline'>(顏澗反或作鴈毛詩傳云大曰鴻小曰鴈)</span>。</p>
<p>喬答摩<span class='note-inline'>(梵語也義譯云牛糞種或名甘蔗種或名泥土種古曰瞿曇梵語訛也)</span>。</p>
<p>狻猊頷<span class='note-inline'>(蘇丸反次音霓下胡濫反爾雅狻猊如[戔*(虎-儿+巾)]猫食虎豹郭璞云即師子也出西國漢武帝時疏勒王所獻頷顊也)</span>。</p>
<p>纖雜<span class='note-inline'>(相鹽反纖細也下財合反從衣從集集五<span class='corr'>采</span>衣曰雜)</span>。</p>
<p>肩髆<span class='note-inline'>(上音堅下音博前已訓釋也)</span>。</p>
<p>髀腨<span class='note-inline'>(上毘米反說文股外也內曰股外曰髀從骨卑聲也下時耎反或作[跳-兆+專]說文足䠊膓也從內耑音端省聲也䠊音肥膓音長也)</span>。</p>
<p>網鞔<span class='note-inline'>(上音罔下莫安反廣雅鞔補也如來十指間有肉網猶如鵝足)</span>。</p>
<p>雙跖<span class='note-inline'>(之亦反或作蹠說文云足下也)</span>。</p>
<p>瞿拉坡<span class='note-inline'>(上具愚反次郎答反下普波反梵語也此謂兩臋肉也臋徒魂反)</span>。</p>
<p>蹈空<span class='note-inline'>(徒到反劉兆注公羊傳云蹈履行也說文踐也從足臽羊小反聲)</span>。</p>
<p>竊懷<span class='note-inline'>(千結反考聲云私恥也小視也說文盜自穴中出從穴從米[├/(咼-┌+人)]音薛廿音疾皆聲也今省去廿作竊略也下胡乖反)</span>。</p>
<p>那庾多<span class='note-inline'>(羊主反梵語西國數法名也古云那由他華嚴經阿僧祇品云俱胝俱胝為一阿庾多阿庾多為一那庾多三等數法中此即大數法也)</span>。</p>
<p>俱胝<span class='note-inline'>(亦彼方數法華嚴經阿僧祇品云十萬為一洛叉一百洛叉為一俱胝此則中數也)</span>。</p>
<p>駛流<span class='note-inline'>(師事反蒼頡篇駛疾也桂苑珠藂云疾速從馬史聲也經文從夬音怪作駃音決誤也有音為決者非也下流字從水從㐬土骨反從[巟-亡]略去點作流俗字也)</span>。</p>
<p>漂沒<span class='note-inline'>(匹遙反說文漂浮也廣雅漂潎也篇篾反下門悖反杜注左傳沒沈也聲類沒溺也說文湛也從水從[刀/又][刀/又]即古文作[刀/又]字會意字)</span>。</p>
<p>末摩<span class='note-inline'>(上莫鉢反梵語也此云死節言人支節之中若被打被損身則死殀故云死節)</span>。</p>
<p>毒燄<span class='note-inline'>(鹽塹反說文火行微燄燄然也或作爓韻英云火光也或省去門作焰俗字也)</span>。</p>
<p>癡瞽<span class='note-inline'>(上恥知反說文云不慧也下公午反鄭眾注周禮云無目謂之瞽漫漫如皷皮也)</span>。</p>
<p>焰魔<span class='note-inline'>(前大般若音義中已具說)</span>。</p>
<p>洄澓<span class='note-inline'>(上音回文字音義云大水迴流也下音伏考聲云水旋流也或作洑也)</span>。</p>
<p>波濤<span class='note-inline'>(唐勞反許叔重注淮南子云潮水踊起遷者為濤蒼頡篇云大波曰濤也)</span>。</p>
<p>耽著<span class='note-inline'>(上答南反韻英云耽好也呼報反考聲云翫也五喚反著也從身從冘省聲也下馳略反桂苑珠叢云附也漢書云至也從草從者經文作着俗字行書也)</span>。</p>
<p>羸劣<span class='note-inline'>(上力為反考聲云羸疲極也說文羸瘦也正瘦字也從羊[嬴-女]力為反聲也下力輟反字書劣弱也從少力會意字也)</span>。</p>
<p>六處<span class='note-inline'>(案梵語云阿也怛那此翻為處處謂處所出生之處也舊翻名六入失之耳梵本鉢羅吠舍此云入也)</span>。</p>
<p>惛耄<span class='note-inline'>(上呼昆反說文惛忘也廣雅惛癡也下莫報反字書耄亂也從老毛聲也)</span>。</p>
<p>皮緩<span class='note-inline'>(戶滿反爾雅緩舒也顧野王云寬也案皮緩寬慢也從糸音覓爰音員聲也)</span>。</p>
<p>面皺<span class='note-inline'>(鄒救反)</span>。</p>
<p>摩納婆<span class='note-inline'>(梵語也或云摩那婆或云那羅摩納或云摩納縛迦或云那羅摩那或但云摩納皆語訛轉也總一義耳此譯云儒童)</span>。</p>
<p>撮磨<span class='note-inline'>(倉活反考聲云手撮取也廣雅撮持也)</span>。</p>
<p>異生<span class='note-inline'>(或云愚異生言愚癡闇冥不生無漏故也舊譯云小兒別生以癡如小兒也或云小兒凡夫又作嬰愚凡夫或云毛道凡夫或云毛頭凡夫義雖是一失之遠矣初釋為正)</span>。</p>
<p>旃荼羅<span class='note-inline'>(梵語也即是屠膾主煞守獄之人或擔糞穢等上之然反次宅加反)</span>。</p>
<p>被弶<span class='note-inline'>(渠向反考聲云以弓骨取鳥獸也字書云施骨於道其形似弓字從弓亰聲也)</span>。</p>
<p>魔罥<span class='note-inline'>(決縣反亦作羂或作[罩-卓+繯]考聲云以繩捕也纏綰也彎板反韻英云繫取也從冈肙一縣反聲也經云魔羂者五慾也魔王以此繫縛眾生也)</span>。</p>
<p>不覺<span class='note-inline'>(文効反睡窹也又本音角亦通)</span>。</p>
<p>聽不<span class='note-inline'>(體丁反字書云聽許也任也從壬聲也)</span>。</p>
</div>
<div class='div-other'><a id='mulu488' />
<p class='h2'>大寶積經卷第三十六<span class='note-inline'>(金毘羅天授記品菩薩藏會盡此卷)</span></p><p>健達縛<span class='note-inline'>(梵語虜質也唐云食香以香自資故亦云香行神或云齅香又言尋香神或云居香山或云身有異香有言音樂神者義譯也舊云乾闥婆亦云乾沓和皆諸國音之輕重不同)</span>。</p>
<p>揭路荼<span class='note-inline'>(亦梵語不妙也正云櫱嚕轉舌拏舊曰迦婁羅或云金翅鳥已見前釋)</span>。</p>
<p>緊捺洛<span class='note-inline'>(上經引反次奴割反歌神也人身馬首女則如人端正能歌多與乾闥婆天為妻室眷屬也)</span>。</p>
<p>莫呼洛伽<span class='note-inline'>(或作牟呼洛並訛略不正也此云大腹行即大蟒神也有業通力能化為人也)</span>。</p>
<p>殟鉢羅花<span class='note-inline'>(上溫骨反此即梵語唐云青蓮花也其花青色葉細狹長香氣遠聞人間難有或名優鉢羅也)</span>。</p>
<p>鉢特摩花<span class='note-inline'>(或云鉢頭摩或名鉢弩摩正梵音云鉢納摩此即紅蓮花也或云赤黃色)</span>。</p>
<p>拘貿陀<span class='note-inline'>(或云拘某陀或云拘勿頭正梵音云拘牟那即深赤色蓮花一云如火色也)</span>。</p>
<p>奔荼利迦<span class='note-inline'>(或云芬陀利正梵音云奔䋈拏奴雅反里迦居佉反唐云白蓮花其花如雪色人間希有已上四種蓮花多出無熱惱大龍池亦云阿耨達池)</span>。</p>
<p>依怙<span class='note-inline'>(胡古反爾雅怙恃也)</span>。</p>
<p>覩史多<span class='note-inline'>(梵語也。欲界中空居天名也。舊云兜率陀。或云兜術。或云兜駛多。皆梵語訛略不正也。唐云知足或云妙足。凡聖界地章云下天多放逸上天多闇鈍故云知足。一生補處菩薩多作此天王。雖復萬行齊功十度之中而偏修精進。婆沙論及正法念經等說彼天以寶雲為地。下去大海三十二萬瑜繕那。人間四百年為彼天中一晝夜。壽命四千歲。身形長二里)</span>。</p>
<p>四洲<span class='note-inline'>(音州爾雅云凡水中可居曰洲言四洲者妙高山四面大海中各有一洲東曰勝身南曰贍部西曰牛貨北曰高勝一一洲中身形壽量差別不等廣如起世俱舍等說)</span>。</p>
<p>殑伽沙<span class='note-inline'>(梵語西國河名也此河上源出無熱惱池其砂微細猶如微塵不可知數故引為喻)</span>。</p>
<p>甎瓦<span class='note-inline'>(章緣反下五寡反也)</span>。</p>
<p>礫石<span class='note-inline'>(上音歷考聲云碎石也說文從石從樂省聲)</span>。</p>
<p>株[木*瓦]<span class='note-inline'>(上張瑜反說文木根也下五骨反字書云殺樹之餘名為株[木*瓦]說文作瓦)</span>。</p>
<p>毒刺<span class='note-inline'>(此恣反周禮刺殺也從刀朿此恣反聲也經文作刾俗字也)</span>。</p>
<p>布單那<span class='note-inline'>(梵語鬼名也或名富單那或云富陀那皆訛略不正也此言臭穢雖身形臭穢是餓鬼中福之最勝者)</span>。</p>
<p>目揵連<span class='note-inline'>(梵語訛略也正梵音云沒熊奴得蘖囉轉舌唐云採菽氏此大阿羅漢上祖是採菽菉豆仙之種裔曰以為氏也)</span>。</p>
<p>鬱多羅僧伽<span class='note-inline'>(梵語即僧常服七條袈裟之名也亦名割截衣)</span>。</p>
<p>恣汝<span class='note-inline'>(資四反韻英云放縱也)</span>。</p>
<p>嬈轉<span class='note-inline'>(奴鳥反古文作嬲集訓云戱謔相擾也三蒼云嬈弄也謔音香約反也)</span>。</p>
<p>為一切<span class='note-inline'>(榮偽反韻英云助也從爪作為正也經文作為略也)</span>。</p>
<p>為普<span class='note-inline'>(求危反考聲云為作也下文十餘字並同此音也)</span>。</p>
<p>梯隥<span class='note-inline'>(上體堤反韻英云木階也從木弟聲下登亘反郭注穆天子傳云隥阪也韻英云隥亦梯也字書隥坎也從阜)</span>。</p>
<p>為橋<span class='note-inline'>(渠妖反考聲云橋梁也字書云渡水梁也從木喬渠妖反聲也經文徒有作槗非也)</span>。</p>
<p>牢固<span class='note-inline'>(上盧刀反廣雅牢堅也從牛從<span class='corr'>舟</span>省說文<span class='corr'>舟</span>取四面周迊義也顧野王云牢亦固也說文云閑養牛羊圈也狂院反有從穴者非也)</span>。</p>
<p>蹶失<span class='note-inline'>(上居月反毛詩傳曰蹶動也賈逵注國語云蹶走也顧野王曰蹶猶驚駭行賣反急疾之意也廣雅踴踶跳也或作趣蹶並同下失字說文縱也從手乙作失也)</span>。</p>
<p>穿徹<span class='note-inline'>(出專反韻英云穿穴也說文穿通也從穴從牙五加反下纏列反杜注左傳云徹達也說文通也從彳丑尺反從支普卜反[ㄊ/肉]聲也[ㄊ/肉]音育育字從云土骨反從肉也)</span>。</p>
<p>靜慮<span class='note-inline'>(舊云禪定說文靜審也考聲安也息也集訓云慮念也思也從心罏聲罏音盧)</span>。</p>
<p>匱乏<span class='note-inline'>(逵位反毛詩傳曰匱竭也考聲云匱窮也說文匣也從匚音方貴聲也或作櫃下凡法反尚書大傳云行而無資謂之乏乏少也左氏傳反正為乏古文作[足-口+(乏-之)])</span>。</p>
<p>三摩地<span class='note-inline'>(梵語也唐言定或曰等持或云等至皆定義也)</span>。</p>
<p>般羅若<span class='note-inline'>(上音鉢梵語訛也正梵音云鉢囉二合枳孃二合唐言慧古譯云智慧義無不明也)</span>。</p>
<p>薩埵<span class='note-inline'>(都果反梵語也唐言有情古譯云眾生義不切也)</span>。</p>
<p>樂覩<span class='note-inline'>(五教反)</span>。</p>
<p>躁動<span class='note-inline'>(早告反鄭玄注論語云不安靜也賈逵曰躁擾也謚法曰好變動曰躁說文性急也從足喿先到反聲也)</span>。</p>
<p>拕那<span class='note-inline'>(梵語訛也正云馱曩唐言施)</span>。</p>
<p>猛勵<span class='note-inline'>(力滯反毛詩傳曰厲惡也鄭玄曰犯政為惡曰勵杜注左傳云厲猛也謚法曰暴慢無親曰厲殺戮無辜曰厲經文從力作勵誤用也說文從厂呼旦反萬聲也)</span>。</p>
</div>
<p class='juan'>一切經音義卷第十二</p></div>
</div><!-- end of div[@id='body'] -->
</body></html>