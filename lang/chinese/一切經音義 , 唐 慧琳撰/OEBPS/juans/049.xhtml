<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2548' />一切經音義卷第四十九</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音廣百論本一卷　慧琳</p>
<p style="margin-left:1em">廣百論釋十卷　玄應</p>
<p style="margin-left:1em">十住毘婆沙論十四卷　玄應</p>
<p style="margin-left:1em">菩提資粮論六卷　慧琳</p>
<p style="margin-left:1em">大乘莊嚴論十三卷　慧琳</p>
<p style="margin-left:1em">大莊嚴論十五卷　玄應</p>
<p style="margin-left:1em">順中論二卷　慧琳</p>
<p style="margin-left:1em">攝大乘論三卷　慧琳</p>
<p style="margin-left:2em">右八論六十四卷同此卷音。</p>
</li>
</ul></div>
<div class='div-other'><a id='mulu2549' />
<p class='h1'>廣百論本一卷</p><p class="byline">沙門慧琳撰</p><p>眾蠹<span class='note-inline'>(都固反穆天子傳云食書食簡蠧蟲也說文食木中蟲也從䖵從[橐-木]省聲也或作螙象蟲在木間象形字也)</span>。</p>
<p>鋌鎔銷<span class='note-inline'>(上亭頂反許[?*十]重注淮南子云銅䥫璞也次音鎔韻詮云鎔鑄也下音消說文鑠金也鑠音商斫反此上三字並從金形聲字)</span>。</p>
<p>燎邪宗<span class='note-inline'>(上了弔力召二反鄭箋毛詩云火田為燎說文放火也從火形聲字下謝耶反文字集略云不方正曰邪亦俗用字也正體作袤中從牙上下從衣)</span>。</p>
</div>
<div class='div-other'><a id='mulu2550' />
<p class='h1'>廣百論釋第一卷</p><p class="byline">玄應撰</p>
<div class='div-other'><a id='mulu2551' /><p>偱法<span class='note-inline'>(似遵反爾雅偱自也偱行也亦遍也亦作巡巡歷也)</span>。</p>
<p>雜糅<span class='note-inline'>(女救反說文雜飰也今謂異色物相集曰糅)</span>。</p>
<p>詎有<span class='note-inline'>(渠句反何詎也未也謂未知辭也)</span>。</p>
<p>薩埵剌闍荅摩<span class='note-inline'>(剌音勒達反荅摩此云闇餘含多義不可的翻舊言憂喜闇又云染麤黑異名也)</span>。</p>
<p>躁警<span class='note-inline'>(居影反警戒慎也廣雅警不安也)</span>。</p>
<p>駭浪<span class='note-inline'>(胡騃反三蒼駭警也廣雅云駭起也)</span>。</p>
<p>奔濤<span class='note-inline'>(徒刀反蒼頡篇濤大波也)</span>。</p>
<p>溉麁<span class='note-inline'>(舌賚反說文溉灌也)</span>。</p>
<p>鎔銅<span class='note-inline'>(上音容又以終反江南行此音謂鎔鑄銷洋)</span>。</p>
</div>
<div class='div-other'><a id='mulu2552' />
<p class='h2'>第二卷</p><p>波羅奢樹<span class='note-inline'>(梵語也此云赤花樹樹汁極赤用染今紫礦是也)</span>。</p>
<p>記論外道<span class='note-inline'>(即毗伽羅論是也)</span>。</p>
<p>眾蠧<span class='note-inline'>(都故反字林木䖝也穿食人器物者也如白魚等)</span>。</p>
</div>
<div class='div-other'><a id='mulu2553' />
<p class='h2'>第三卷</p><p>時痕<span class='note-inline'>(胡根反通俗文瘡瘢曰痕痕傷跡也)</span>。</p>
<p>主宰<span class='note-inline'>(祖殆反禮記宰夫為獻主鄭玄曰宰夫主膳食之官也)</span>。</p>
<p>多羅果<span class='note-inline'>(梵言也其樹形似椶櫚直而高聳大者數花白而大若捧兩手果熟即赤狀若石榴生經百年方有花果舊言具多訛言)</span>。</p>
<p>苟避<span class='note-inline'>(公厚反廣雅苟貝也亦誠也)</span>。</p>
<p>依隄<span class='note-inline'>(丁奚反又音啼說文隄䧜也防也積土防水曰隄隄工橋也字從阜)</span>。</p>
<p>所[山/虫]<span class='note-inline'>(昌夷反蒼頡篇[山/虫]輕侮也[山/虫]笑也)</span>。</p>
<p>眯覆<span class='note-inline'>(迷禮反草入目曰眯也今言眯目是也)</span>。</p>
<p>騰焰<span class='note-inline'>(徒登反騰謂跳躍而上也騰馳也)</span>。</p>
</div>
<div class='div-other'><a id='mulu2554' />
<p class='h2'>第四卷</p><p>怚筞迦<span class='note-inline'>(梵語也都達反此龍王名舊云得叉迦)</span>。</p>
<p>甘饌<span class='note-inline'>(仕眷反說文甘美也饌具飲食也)</span>。</p>
</div>
<div class='div-other'><a id='mulu2555' />
<p class='h2'>第五卷</p><p>編石<span class='note-inline'>(卑綿反編次石也字林編織也以繩次織曰編)</span>。</p>
<p>末達那果<span class='note-inline'>(梵語或云摩陁那又言摩陁羅此云醉果甚堪服食)</span>。</p>
<p>羯羅那<span class='note-inline'>(梵言西國豆之差別也服食甚不益人也)</span>。</p>
</div>
<div class='div-other'><a id='mulu2556' />
<p class='h2'>第六卷</p><p>羇緾<span class='note-inline'>(居猗反革絡馬頭曰羇羇撿也撿持制之也)</span>。</p>
<p>耽媔<span class='note-inline'>(都含反一亡善反說文媅樂也嗜也媔耽於酒也)</span>。</p>
<p>猖蹶<span class='note-inline'>(齒楊反下居月反謂變易情性也猖狂也)</span>。</p>
<p>胡等<span class='note-inline'>(又作[古*頁][口*固]二形同戶孤反說文胡牛頷垂下者也)</span>。</p>
<p>撓攪<span class='note-inline'>(呼高反下交巧反說文撓擾也攪亂也)</span>。</p>
<p>傎蹶<span class='note-inline'>(又作蹎同丁賢反下居月反蹎蹶猶頓仆倒也)</span>。</p>
<p>貪齩<span class='note-inline'>(五狡反中國音也又下狡反江南音也說文齩齧也)</span>。</p>
<p>圂豬<span class='note-inline'>(胡困反廣雅圊圂庰廁也或作溷乱也)</span>。</p>
<p>膏腴<span class='note-inline'>(公勞反下庾俱反肥壤膏脂也腴腹下肥也)</span>。</p>
</div>
<div class='div-other'><a id='mulu2557' />
<p class='h2'>第七卷</p><p>薩羅羅<span class='note-inline'>(梵語也薩羅此言陀羅也薩此云味言此字聲假而非實也)</span>。</p>
<p>挫汝<span class='note-inline'>(祖臥反折其鋒曰挫說文云挫摧也亦抑也折也)</span>。</p>
<p>磁石<span class='note-inline'>(徂茲反埤蒼磁石謂召䥫者也)</span>。</p>
<p>瞽目<span class='note-inline'>(公戶反三蒼無目曰瞽釋名曰瞽目者眠眠然目平合如皷皮也)</span>。</p>
<p>鵂鶹子<span class='note-inline'>(許求反下力周反字書鵂鶹鉤鵒也廣雅鵂鶹鳩鵄也山東名訓侯閞中名訓狐亦名恠鳥晝伏夜行鳴為恠也梵云優樓歌歌是造鞞世師論師說六諦義者也此仙人晝日恒住山中夜則出山扣人乞食若得即食不得則空度由其夜行故稱鵂鶹又此鳥多住山巖中此仙人亦尒故以名焉)</span>。</p>
<p>寔繁<span class='note-inline'>(時軄反下扶園反說文寔止也亦實也詩云寔命不同傳曰寔是也又云六月繁霜傅曰繁多也禮記孔子禮讓之節繁也鄭玄曰繁盛也)</span>。</p>
<p>褭[打-丁+袲]<span class='note-inline'>(奴鳥反下乃可反褭[打-丁+袲]柔弱也亦曰[卄/戉]盛也)</span>。</p>
<p>喜抃<span class='note-inline'>(皮變反說文拊手曰抃謂拊樂節也)</span>。</p>
<p>嬉戲<span class='note-inline'>(虛之反嬉樂也蒼頡篇嬉戲之笑也)</span>。</p>
<p>篲星<span class='note-inline'>(囚芮蘇醉二反妖星也言星光似掃篲星也)</span>。</p>
</div>
<div class='div-other'><a id='mulu2558' />
<p class='h2'>第八卷</p><p>滌除<span class='note-inline'>(徒的反說文滌洒也謂盪洒除去垢穢也)</span>。</p>
<p>該通<span class='note-inline'>(古來反該備也方言該咸也亦包也)</span>。</p>
<p>立[尸@(水/水)]<span class='note-inline'>(又作浘同奴弔反字林尿小便也通俗文出脬為尿醫方多作溺古字假借耳也)</span>。</p>
<p>如矟<span class='note-inline'>(山卓反埤蒼矟長一丈八尺也)</span>。</p>
<p>寱語<span class='note-inline'>(牛世反通俗文夢語謂之寱聲類不覺妄言也)</span>。</p>
<p>臘縛<span class='note-inline'>(郎盍反舊經中作羅婆六十怛剎那為一羅婆也)</span>。</p>
<p>雙泯<span class='note-inline'>(彌忍反字林泯然盡也廣雅泯絕滅也)</span>。</p>
<p>汝曹<span class='note-inline'>(自勞反曹輩也亦群也)</span>。</p>
<p>糺紛<span class='note-inline'>(居黝反下孚云反廣糺急也說文繩三合曰糺糺絞戾也紛亂也眾也)</span>。</p>
</div>
<div class='div-other'><a id='mulu2559' />
<p class='h2'>第九卷</p><p>根系<span class='note-inline'>(奚計反尒疋系繼也說文糸繫也世本有帝系篇謂子系相繼續也)</span>。</p>
<p>咀嚼<span class='note-inline'>(才與反下才弱反咀含味也咀噍也嚼齧也)</span>。</p>
<p>嬰孩<span class='note-inline'>(於盈反下胡來反釋名曰胷前為嬰投之嬰前以乳養之故曰嬰兒孩小兒笑之也)</span>。</p>
</div>
<div class='div-other'><a id='mulu2560' />
<p class='h2'>第十卷</p><p>服膺<span class='note-inline'>(扶福反於兢反尒疋服業事也膺身親也謂親承服事習道藝也又云悅懌服之也郭璞曰喜而服從也有作伏伺也兩得)</span>。</p>
<p>屢辯<span class='note-inline'>(力句反屢數也辯正也)</span>。</p>
<p>非考<span class='note-inline'>(苦老反謂質覈之也考問也挍也)</span>。</p>
<p>自呈<span class='note-inline'>(馳京反案呈猶見示也說文呈平也)</span>。</p>
<p>措言<span class='note-inline'>(麤故反蒼頡篇措置也又安也施也)</span>。</p>
<p>沃以<span class='note-inline'>(烏穀反通俗文溉灌曰沷沃亦澆也漬也)</span>。</p>
<p>殉命<span class='note-inline'>(辭俊反漢書臣瓚曰亾身從物曰殉殉亦盡也)</span>。</p>
</div></div>
<div class='div-other'><a id='mulu2561' />
<p class='h1'>十住毘婆沙論第一卷</p><p class="byline">玄應撰</p>
<div class='div-other'><a id='mulu2562' /><p>嘔血<span class='note-inline'>(又作歐㖃二形同於口反歐欲吐也江南或謂歐喀喀音客釋名云歐傴也將有所吐脊曲傴也)</span>。</p>
<p>淋下<span class='note-inline'>(力金反說文淋以水沃也郭璞注三蒼淋漉水也)</span>。</p>
<p>瘭疽<span class='note-inline'>(俾遙反下且余反廣蒼瘭㿈成也說文疽久㿈也論文作瘭非體也)</span>。</p>
<p>矛戟<span class='note-inline'>(又作矛矛二形同莫侯反下居逆反說文酋矛長二丈也戟有枝兵器也)</span>。</p>
<p>鐵剗<span class='note-inline'>(又作鏟同初限反說文平鐵也廣疋剗削也聲類云剗平也方刃施柄也)</span>。</p>
<p>鐵槍<span class='note-inline'>(千羊反三蒼木兩耑銳曰槍說文槍岠也論文作鏘鈴聲也鏘非此用也)</span>。</p>
<p>蒺䔧<span class='note-inline'>(自栗反下力尸反尒疋蒺䔧即布地蔓生子有三角者也論文從金作[金*疾]鋓二形非也)</span>。</p>
<p>鐵臼<span class='note-inline'>(渠九反易云黃帝斫木為杵掘地為臼論文作鈤非體也)</span>。</p>
<p>貁鼠<span class='note-inline'>(餘繡反似彌猴而大蒼黑色也江東養之捕鼠為物揵健也)</span>。</p>
<p>㹢玃<span class='note-inline'>(又作猳同古遐反下居縛反說文大母猴也善攫持人好顧䀎也)</span>。</p>
<p>蛟虬<span class='note-inline'>(音交有鱗曰蛟龍其狀魚身如蛇尾皮有珠下渠周反廣雅有角日虬龍無角日螭龍黑身無鱗甲者也)</span>。</p>
<p>鴈鶩<span class='note-inline'>(音木尒疋舒鳧李巡曰野曰鳧家曰鶩鶩即鴨是也)</span>。</p>
<p>慍恨<span class='note-inline'>(於問反說文慍怨也論譯人不知而不慍何晏曰慍怒也)</span>。</p>
</div>
<div class='div-other'><a id='mulu2563' />
<p class='h2'>第二卷</p><p>矯異<span class='note-inline'>(几小反假稱謂之矯矯詐也非先王之法曰矯今皆作撟)</span>。</p>
<p>巉巗<span class='note-inline'>(仕咸反下又作巗廣雅云礹高皃也)</span>。</p>
<p>曲隈<span class='note-inline'>(鳥迴說文水曲隈謂隱蔽之處也)</span>。</p>
<p>峻峭<span class='note-inline'>(又作陗或作[土*肖]同且笑反通俗文峻阪曰峭山陵險峻亦謂之峭也)</span>。</p>
</div>
<div class='div-other'><a id='mulu2564' />
<p class='h2'>第三卷　第四卷<span class='note-inline'>(並先不音)</span></p></div>
<div class='div-other'><a id='mulu2565' />
<p class='h2'>第五卷</p><p>埤助<span class='note-inline'>(或作朇同避迷反說文埤增也厚也補也助也)</span>。</p>
<p>鱣魚<span class='note-inline'>(上知連反尒疋鱣大魚也口在頷下體無鱗甲大者二三文江東名黃魚也)</span>。</p>
</div>
<div class='div-other'><a id='mulu2566' />
<p class='h2'>第六卷</p><p>傲誕<span class='note-inline'>(五到反下徒亶反傲慢也謂不敬也輕傷也誕謾也放誕欺慢也)</span>。</p>
<p>深榛<span class='note-inline'>(仕巾反說文叢木也廣雅木叢生曰榛是也)</span>。</p>
<p>如縶<span class='note-inline'>(下知立反詩云縶之維之傳云絆也謂拘執也兩足不相過謂之縶也)</span>。</p>
</div>
<div class='div-other'><a id='mulu2567' />
<p class='h2'>第七卷　第八卷　第九卷<span class='note-inline'>(並先不音)</span></p></div>
<div class='div-other'><a id='mulu2568' />
<p class='h2'>第十卷</p><p>符<span class='corr'>檄</span><span class='note-inline'>(音苻字林符信也謂分而合之曰符字從竹漢制以竹長六寸而相合為信竹取歲寒不變以布德也又用銅君臣同心也下奚的反說文二尺書也<span class='corr'>檄</span>書者所以罪責當伐者也又陳彼之惡說此之德曉慰百姓之書也<span class='corr'>檄</span>者皎也明之言此彼令[目*交]然而讖之也)</span>。</p>
<p>田隖<span class='note-inline'>(烏古反說文小障也亦小城也)</span>。</p>
</div>
<div class='div-other'><a id='mulu2569' />
<p class='h2'>第十一卷　第十二卷　第十三卷<span class='note-inline'>(已上並無字可音訓)</span></p></div>
<div class='div-other'><a id='mulu2570' />
<p class='h2'>第十四卷</p><p>行旅<span class='note-inline'>(閭舉反左傳羇旅之頤杜預曰羇旅寄客也)</span>。</p>
<p>填瑠<span class='note-inline'>(又作窴同徒堅徒見二反廣雅云填塞也亦滿也論文從玉作瑱佗見反瑱塞耳也)</span>。</p>
</div></div>
<div class='div-other'><a id='mulu2571' />
<p class='h1'>菩提資糧論第一卷</p><p class="byline">慧琳撰</p>
<div class='div-other'><a id='mulu2572' /><p>倚枕<span class='note-inline'>(上衣紀反下針荏反案倚[木*尤]者大枕也錦綺繒彩作囊盛輕耎物置之左右前後尊貴之人倚馮名為倚枕)</span>。</p>
<p>商販<span class='note-inline'>(上賞章反說文云行曰商從貝商省聲下發万反字書收賤賣貴曰販從貝反聲)</span>。</p>
</div>
<div class='div-other'><a id='mulu2573' />
<p class='h2'>第二卷</p><p>微滴<span class='note-inline'>(丁曆反或作滴皆正說文水欒注也俗從帝作渧非也)</span>。</p>
<p>談謔<span class='note-inline'>(卿約反尒雅戲謔也謂相調謔也字書謔弄也)</span>。</p>
</div>
<div class='div-other'><a id='mulu2574' />
<p class='h2'>第三卷<span class='note-inline'>(無字音)</span></p></div>
<div class='div-other'><a id='mulu2575' />
<p class='h2'>第四卷</p><p>撀牛乳頃<span class='note-inline'>(鈎候反通俗文字云捋取牛羊乳從撀省聲論文作搆借用非本字也)</span>。</p>
<p>一髆<span class='note-inline'>(音愽肩髆也說文肩甲也從骨從愽省聲經從肉作膊音普愽反膊乾膊也割肉暴令乾也)</span>。</p>
<p>一<span class='corr'>摶</span><span class='note-inline'>(叚欒反愽雅云手握使相著也古今正字從手從團省聲或作團亦通用)</span>。</p>
<p>峻崖<span class='note-inline'>(上戍俊反經作峻俗用字也考聲云山高皃也從陖山聲陖音同上也下雅皆反集訓云山隆處高邊也古今正字從山厓聲厓音同上峻字亦從山夋音七旬反)</span>。</p>
<p>迦柘<span class='note-inline'>(章夜反梵言寶名經中自云珠也)</span>。</p>
<p>跳擲<span class='note-inline'>(上田遙反蒼頡篇跳[跳-兆+甫]也廣雅上也說文踊也蹶也從足兆聲下程戟反莊子㰅玉毀珠小盜不起廣雅擲振也說文投也正從手適聲也論文從鄭作擲俗字也說文正體從適從手作擿適音丁力反)</span>。</p>
</div>
<div class='div-other'><a id='mulu2576' />
<p class='h2'>第五卷</p><p>礦論<span class='note-inline'>(寡猛反廣雅鐵樸謂之磺鈆樸謂之鏈說文銅鐵樸也或從黃作磺論云磺論者讚說銷鎔飛鍊求神仙之術也)</span>。</p>
<p>太[賒-示+未]遠<span class='note-inline'>(音奢鄭注周禮云[一/巿]无利則賖賣物未得錢曰賖說文貰賣也從貝余聲余音虵也)</span>。</p>
<p>瞬命<span class='note-inline'>(脣閏反俗字也正從寅作[日*寅]說文開合目而數搖也字書云一歛目也古文從申作[耳*甲]音同上)</span>。</p>
<p>伊尼耶鹿王腨<span class='note-inline'>(船䎡反足腓腨也前音義中已具釋從肉耑聲論從足作[跳-兆+尃]非也)</span>。</p>
<p>髀傭<span class='note-inline'>(上音陛或作䯗皆上聲也文字集略云股外也前般若音義已釋下丑龍反)</span>。</p>
<p>眼䀹<span class='note-inline'>(下尖葉反或從建作睫並同史記云目見毫毛而不見睫考聲云眼瞼上毛也釋名作[(起-巳+目)-土+(妻-女)]俗字也劉熈云睫插也接也插於目匡而相接論文從妾作睫亦俗字也說文目傍毛也從目夾聲也建音潛葉反)</span>。</p>
</div>
<div class='div-other'><a id='mulu2577' />
<p class='h2'>第六卷<span class='note-inline'>(無音字)</span></p></div></div>
<div class='div-other'><a id='mulu2578' />
<p class='h1'>大莊嚴論十三卷　李百藥序</p><p class="byline">慧琳音</p>
<div class='div-other'><a id='mulu2579' /><p>執契<span class='note-inline'>(上針入反說文捕執罪人也從丮丮音戟從幸幸音女輒反俗用從丸從幸從九俗用誤也下啟計反鄭眾注周禮云契者符書也易曰上古結繩以治後代聖人易之以書契說文大約也從大㓞聲說文契字從刀從生生音分㓞音慳八反有從刃從生作㓞者非字也)</span>。</p>
<p>持綫<span class='note-inline'>(先箭反鄭眾注周禮云綫縷也說文從糸戔聲也戔音殘從重二戈論中作線俗字也非正體也)</span>。</p>
<p>韁鎖<span class='note-inline'>(上音薑漢書曰貫仁諠之羇絆繫名聲之韁鎻蒼頡篇云馬紲也說文從糸作繮玉篇從革作韁與論中同說文紲亦馬繮也下蘇果反蒼頡云鎖連鐶也考聲鎖錄也從金[肖-月+貝]音同上說文從玉作璅論中或有從巢作鏁者非也)</span>。</p>
<p>懸[蒰-殳+(券-刀+(恭-共))]<span class='note-inline'>(下鄧能反集訓云藤藟也音力鬼反藟謂草之有枝條蔓莚如葛之屬也屎越間謂之藤古今正字從草滕聲說文[滕-月+舟]字從舟從[券-刀]從水[券-刀]亦聲也[券-刀]音卷遠反)</span>。</p>
<p>奈苑<span class='note-inline'>(上奴大反即天竺波羅奈國也下宛遠反即此國中有鹿野苑綴序文者略去繫言故云奈苑也)</span>。</p>
<p>隩室<span class='note-inline'>(上烏告反又禮記云室西南隅謂之隩言其深也韻英隩隈也或作奧)</span>。</p>
<p>之儔<span class='note-inline'>(紂流反集訓云儔匹也)</span>。</p>
<p>撰焉<span class='note-inline'>(上饌卷反。上聲字也。韻英云撰者修著也。字鏡云撰集也。考聲造也整也。集訓治擇也。文字典說定也。字統具也。古今正字論其先祖之德也述作也。從手從巽省聲也。說文從二卪作弜音訓與上同漢書從算。算音酸短反。從日作篹亦古文撰字也。論文與漢書同此古篹字時所不用也。下矣䖍反。假借字也。語之餘聲也。本音偃言反。焉鳥黃色出江淮烏之類也。故從烏加一與烏字異也會意字今時用或從正從与作焉。效篆書焉字也)</span>。</p>
<p>步驟<span class='note-inline'>(愁瘦反說文云馬疾步也形聲字)</span>。</p>
<p>端扆<span class='note-inline'>(依豈反尒雅牖戶之間謂之扆郭注云䆫東尸西也亦形聲<span class='corr'>字</span>)</span>。</p>
<p>標生遠<span class='note-inline'>(必遙反考聲云標舉也書也從木也)</span>。</p>
<p>慧賾<span class='note-inline'>(崢責反尒雅賾深也含也從[〡*臣]責聲也高僧名也[〡*臣]音夷)</span>。</p>
<p>玄謩<span class='note-inline'>(母蒲反古字也亦高僧名今或作謨謨謀也)</span>。</p>
<p>簫璟<span class='note-inline'>(鬼永反假借字也本音影亦近代先儒所出共相傳用冏字韻中無此璟字也)</span>。</p>
<p>[栗-木+(目/出/〡)]恖<span class='note-inline'>(上[濡-而+言]南反尒雅覃延也字書云深也考聲長也韻詮及也說文長味也從[日/(凵@中)/〡]音吼從醎省聲也下司恣反考聲憂也靜思也說文從囟音信從心會意字也)</span>。</p>
</div>
<div class='div-other'><a id='mulu2580' />
<p class='h2'>大莊嚴論第一卷</p><p>搆角<span class='note-inline'>(譯論人錯用字也正體從手從殼作撀音鈎候反考聲也捋取牛羊乳也搆非此義甚乖論旨也)</span>。</p>
<p>忖度<span class='note-inline'>(上村損反字書忖亦度也下唐洛反考聲度量也謀也假借字也)</span>。</p>
</div>
<div class='div-other'><a id='mulu2581' />
<p class='h2'>第二卷</p><p>讋怖<span class='note-inline'>(上占葉反又是誤用字也論言懾怖合從心作懾懾亦怖也恐怖之極也讋雖音同多言讋讋義不相應故言誤用也)</span>。</p>
<p>須憒<span class='note-inline'>(上相俞反俗用從水非也說文正體從立從須作[((彰-章)/立)*頁]猶待也須字從彡音衫非水也從水從頁是悔字音灰外反下迴對反考聲云潰決也韻詮云穴也韻英散也)</span>。</p>
</div>
<div class='div-other'><a id='mulu2582' />
<p class='h2'>第三卷　第四卷<span class='note-inline'>(已上無字可音)</span></p></div>
<div class='div-other'><a id='mulu2583' />
<p class='h2'>第五卷</p><p>被鉀<span class='note-inline'>(音甲鐵衣也)</span>。</p>
</div>
<div class='div-other'><a id='mulu2584' />
<p class='h2'>第六卷</p><p>蟒吸<span class='note-inline'>(上忙牓反虵王曰蟒山海經云巴虵吞象三年方糞出骨尒雅云蟒王虵郭注云蟒虵之最大者故曰蟒下歆邑反凡大虵欲吞物先吐毒氣及所吞者然後吸取而吞之)</span>。</p>
<p>吐涎<span class='note-inline'>(祥延反俗字也正作㳄說文云口中津也從水從欠雖正體為與次字濫故時不用束晢作唌誼作湵史<span class='corr'>籀</span>大篆作涎此皆先輩諸儒各隨自意而作字也)</span>。</p>
<p>如撥<span class='note-inline'>(煩韈反字從木發聲考聲云縛竹木相比著浮於水曰橃論中作栰俗字也)</span>。</p>
<p>疫癘<span class='note-inline'>(上音伇下音例時氣病眾也)</span>。</p>
<p>凹凸<span class='note-inline'>(上烏瓜反俗字形相正從穴窊或作窪亦同用也下田揑反亦俗字象形正作垤從土從姪省聲字也書云垤蟻封垤高起也)</span>。</p>
</div>
<div class='div-other'><a id='mulu2585' />
<p class='h2'>第七卷　第八卷<span class='note-inline'>(已上並無字音訓)</span></p></div>
<div class='div-other'><a id='mulu2586' />
<p class='h2'>第九卷</p><p>莖擢<span class='note-inline'>(上幸耕反下憧學反)</span>。</p>
</div>
<div class='div-other'><a id='mulu2587' />
<p class='h2'>第十卷</p><p>對治<span class='note-inline'>(上對字說文從丵丵音柴學反從士士音仕從寸下治字音持字書云治理也)</span>。</p>
<p>螽蟴<span class='note-inline'>(上音終下音斯韻詮云螽蟖蝗蟲之類也毛詩傳曰螽蟴蜙蜎也俗呼為不蜙蜙音鍾前文已解)</span>。</p>
<p>勍敵<span class='note-inline'>(上竸迎反考聲勍多力也廣疋勍勍武皃也說文強也從力京聲下亭嫡反杜注左傳云敵對也方言云秦晉之間同力者謂之敵廣雅敵軰也說文云仇也從攴從滴省聲也)</span>。</p>
<p>閱眾<span class='note-inline'>(上音悅韻英云門中具數謂之閱左傳閱前車馬也說文人具數於門中謂之閱從門從兌聲也下眾字說文多也從[脈-月][脈-月]音吟從橫目字是眾意會意字也)</span>。</p>
</div>
<div class='div-other'><a id='mulu2588' />
<p class='h2'>第十一卷　第十二卷　第十三卷<span class='note-inline'>(已上三卷無字音訓)</span></p></div></div>
<div class='div-other'><a id='mulu2589' />
<p class='h1'>大莊嚴經論第一卷</p><p class="byline">玄應撰</p>
<div class='div-other'><a id='mulu2590' /><p>懍厲<span class='note-inline'>(力甚反下冝作悷力計反埤蒼懍悷悲吟皃也又懍者顏色懼皃也方言懍敬也)</span>。</p>
<p>攘袂<span class='note-inline'>(而羊反攘除也下彌蔽反字苑云袂[示*票]也衣袖也謂揎衣袖出臂為攘袂也)</span>。</p>
<p>閑裕<span class='note-inline'>(榆句反裕緩也廣雅裕寬也亦優足也)</span>。</p>
<p>愀然<span class='note-inline'>(又作愀同在酒反禮記云孔子愀然變色謂顏色動之皃怒也)</span>。</p>
<p>鵄鵂<span class='note-inline'>(尺脂反下許牛反尒雅鵅忌欺郭璞曰今江東呼鵄鵂為鈎鵅音格恠鳥也晝盲夜視關西名訓侯山東名訓狐也)</span>。</p>
<p>黔毘<span class='note-inline'>(渠炎反依字黔黑首也)</span>。</p>
</div>
<div class='div-other'><a id='mulu2591' />
<p class='h2'>第二卷</p><p>儲積<span class='note-inline'>(直於反說文儲偫也稸也待也偫音直里反)</span>。</p>
<p>棖上<span class='note-inline'>(宅庚反案棖猶柱也浮啚棖皆作棖說文棖材也)</span>。</p>
<p>地跌<span class='note-inline'>(徒結反廣雅跌差也字書跌失蹶也)</span>。</p>
<p>匍匐<span class='note-inline'>(步胡反下蒲北反說文匍匐手行也亦顛蹶盡力也)</span>。</p>
<p>親昵<span class='note-inline'>(又作暱同女乙反尒雅昵近也又云暱亟也親亦數近也亟音袪記反)</span>。</p>
<p>倚俹<span class='note-inline'>(於蟻反倚猶依也下烏訝反字書俹倚也今言俹息俹臥皆是也)</span>。</p>
<p>羂弶<span class='note-inline'>(三蒼作[网/繯]又作罥同古犬反聲類胷以繩係取獸也下渠向反韻集云施罥於道曰弶今田獵家施弶以張鳥獸其形似弓者也論文作弶俗字也)</span>。</p>
<p>自擺<span class='note-inline'>(字書作椑同補買反說文兩手制也廣雅擺開也)</span>。</p>
<p>可袪<span class='note-inline'>(丘魚反廣雅袪除去也)</span>。</p>
<p>爆火<span class='note-inline'>(方孝反又普剝二反聲類爆燌起也郭璞注山海經云爆皮散起也)</span>。</p>
<p>愧踖<span class='note-inline'>(子亦反踧踖也亦畏敬也謂恭敬之皃也)</span>。</p>
</div>
<div class='div-other'><a id='mulu2592' />
<p class='h2'>第三卷</p><p>剽掠<span class='note-inline'>(芳妙反說文剽㓨也廣雅剽剝也蒼頡篇剽截也下聲類作剠同力尚反抄掠也)</span>。</p>
<p>雊呼<span class='note-inline'>(故豆反說文雄之鳴雊也廣雅雊鳴呼也)</span>。</p>
<p>掐傷<span class='note-inline'>(枯狹反又作㓣口洽反通俗文爪也案曰掐韻集作㓣入也江南今有㓣寶器當作此也)</span>。</p>
<p>惶悸<span class='note-inline'>(又作痵同其季反說文氣不定也字林心動曰悸也)</span>。</p>
<p>窳墮<span class='note-inline'>(榆乳反懶墮也尒雅窳勞也郭注云勞苦也多窳墮也)</span>。</p>
<p>上眄<span class='note-inline'>(莫見反蒼頡云旁視也說文眄邪視也)</span>。</p>
<p>瓌瑋<span class='note-inline'>(又作瓌傀二形同古迴反廣雅瓌偉奇玩也傀美也盛也)</span>。</p>
<p>勁勇<span class='note-inline'>(居盛反字林勁強也字從力也)</span>。</p>
<p>鼻㨊<span class='note-inline'>(初委反通俗文捫摸曰㨊論文作揣初委反又都果反揣量也[敲-高+石]揣也[敲-高+(孛-了)]音丁兼反揣非此用也)</span>。</p>
</div>
<div class='div-other'><a id='mulu2593' />
<p class='h2'>第四卷</p><p>妖嬳<span class='note-inline'>(又作妖同於驕反壯少之皃也說文妖巧也下於縛反今江南謂作姿名嬳伊山東名作嬳也)</span>。</p>
<p>逶迤<span class='note-inline'>(又作委蟡二形同於為反下又作佗同達何反廣雅委佗窊邪也行可逶曲也窊於瓜反)</span>。</p>
<p>妖蠥<span class='note-inline'>(魚列反灾也說文衣服歌謠草木之恠謂之妖禽獸虫蝗之恠謂之[卄/(阿-可+辛)/女]論文作孽庶子也亦古字通用也)</span>。</p>
<p>熠燿<span class='note-inline'>(弋入反下弋灼反字林熠燿盛光照也詩傳曰熠燿鮮明也亦螢火也)</span>。</p>
<p>唧唧<span class='note-inline'>(子栗反通俗文唧唧鼠聲也亦[朿-木+夭]猥也論文作叱非也)</span>。</p>
<p>骨陷<span class='note-inline'>(廣雅陷坈也陷沒也經文作[燄-炎+頁]非甚也)</span>。</p>
<p>菸瘦<span class='note-inline'>(韻集一余反今關西言菸山東言蔫蔫音於言反江南亦言[歹*委][歹*委]又作萎於為反菸邑無色也今取其義論文作[月*於]未詳字出之耳)</span>。</p>
<p>苦酷<span class='note-inline'>(古文俈嚳焅三形今作酷同口拮反說文酷急也苦之甚曰酷亦暴虐也白虎通曰酷者極也教令窮極也)</span>。</p>
</div>
<div class='div-other'><a id='mulu2594' />
<p class='h2'>第四卷<span class='note-inline'>(無字音訓)</span></p></div>
<div class='div-other'><a id='mulu2595' />
<p class='h2'>第五卷</p><p>鄙褻<span class='note-inline'>(古文絬媟[執/日][洪-八+木]四形同思列反褻鄙陋也褻黷也)</span>。</p>
<p>陰晴<span class='note-inline'>(又作腥殅二形同自盈反聲類云雨止也論文作醒非體也)</span>。</p>
<p>干㒻<span class='note-inline'>(亡北反㒻沒猶牴觸也說文㒻突前也今皆作肙也)</span>。</p>
</div>
<div class='div-other'><a id='mulu2596' />
<p class='h2'>第六卷</p><p>愧䩙<span class='note-inline'>(又作鞙[革*尹]二形同胡犬反釋名[革*(尸@目)]懸也懸縛物也)</span>。</p>
<p>還襲<span class='note-inline'>(古文㦻同辭立反襲重也同也愛也合也反也)</span>。</p>
<p>相磋<span class='note-inline'>(旦何反詩云如切如磋傳曰治象曰磋謂治璞之名也)</span>。</p>
<p>礭然<span class='note-inline'>(字書作碻同口角反周易夫乾礭然注堅皃也)</span>。</p>
</div>
<div class='div-other'><a id='mulu2597' />
<p class='h2'>第七卷</p><p>瘳降<span class='note-inline'>(勑流反瘳差也愈也尚書王翌日乃瘳是也)</span>。</p>
<p>譖毀<span class='note-inline'>(側禁反譖讒也一云旁入曰譖也廣雅譖毀也)</span>。</p>
</div>
<div class='div-other'><a id='mulu2598' />
<p class='h2'>第八卷</p><p>䫌面<span class='note-inline'>(普米反說文以䫌傾頭也蒼頡篇䫌不正也經文作俾非體也)</span>。</p>
</div>
<div class='div-other'><a id='mulu2599' />
<p class='h2'>第九卷<span class='note-inline'>(無字音訓)</span></p></div>
<div class='div-other'><a id='mulu2600' />
<p class='h2'>第十卷</p><p>昞著<span class='note-inline'>(又作昺炳苪三形同碧皿反廣雅昺明也著顯也)</span>。</p>
<p>聳翮<span class='note-inline'>(古文竦愯慫三形今作聳同先勇反聳謂前上也下胡革反尒雅羽本謂之翮鳥羽根也說文羽莖也)</span>。</p>
</div>
<div class='div-other'><a id='mulu2601' />
<p class='h2'>第十一卷</p><p>摚觸<span class='note-inline'>(丈庚反說文摚柱也又作掁掁觸又嫽敞敞觸亦作敞)</span>。</p>
<p>蛆螫<span class='note-inline'>(知列反下式亦反字林蛆螫也說文螫虫行毒也又音呼各反山東行此音也)</span>。</p>
<p>抌衝<span class='note-inline'>(苦浪反說文抗扞也強也衡平也)</span>。</p>
<p>羸瘠<span class='note-inline'>(古文瘠[病-丙+束]膌三形同才亦反說文瘠瘦也亦薄也)</span>。</p>
</div>
<div class='div-other'><a id='mulu2602' />
<p class='h2'>第十二卷</p><p>滲沒<span class='note-inline'>(所蔭反廣雅滲盡也說文滲下灑也字從參)</span>。</p>
<p>蝗虫<span class='note-inline'>(胡光胡孟二反阜螽蝗也今人謂蝗子為螽子小曰蝩大曰蝗也論文作蟥非體也蝩之容反也)</span>。</p>
<p>花茸<span class='note-inline'>(而容反說文云茸草茸也說文作毦而志反矟上垂毛曰毦也)</span>。</p>
</div>
<div class='div-other'><a id='mulu2603' />
<p class='h2'>第十三卷</p><p>中嚏<span class='note-inline'>(又作䶍同丁計反蒼頡云嚏噴鼻也詩云願言即嚏箋云汝思我心如是我即嚏今俗文噴嚏云人道我此亦古遺語也)</span>。</p>
<p>[這-言+(序-予+手)]燎<span class='note-inline'>(力燒反周禮供墳燭[這-言+(序-予+手)]燎鄭玄曰墳大也樹於門外曰大燭門內曰燎天子百公五十侯伯子三十也論文作[火*定]錠二形下作鐐並非也)</span>。</p>
<p>香匳<span class='note-inline'>(又作籢[木*廉]二形同力占反韻集云匳斂也收斂物也三蒼盛鏡器名也今粉匳棊匳皆是也)</span>。</p>
<p>鑱㓨<span class='note-inline'>(仕衫反下千亦反說文鑱銳也今江南猶言鑱刾也論文作攙非體也)</span>。</p>
</div>
<div class='div-other'><a id='mulu2604' />
<p class='h2'>第十四卷</p><p>鼻衂<span class='note-inline'>(女六反說文鼻出血也今呼鼻血為衂鼻也)</span>。</p>
</div>
<div class='div-other'><a id='mulu2605' />
<p class='h2'>第十五卷</p><p>諠譁<span class='note-inline'>(虛元反下呼瓜反三蒼讙言語䛬䛬也譁言語譊譊也䛬者徒刀反)</span>。</p>
</div></div>
<div class='div-other'><a id='mulu2606' />
<p class='h1'>順中論上卷</p><p class="byline">慧琳撰</p>
<div class='div-other'><a id='mulu2607' /><p>戲弄<span class='note-inline'>(上羲義反毛詩傳云戲逸豫也尒雅謔也郭注云啁戲也廣雅戲耶也史記天子無戲言說文三軍之偏也兵也從戈䖒聲䖒音希䖒字說文從虍從豆論文從丘非也下祿棟反杜注左傳云弄戲也說文玩也從玉從廾廾音拱今論文加手作弄非也)</span>。</p>
<p>遞互<span class='note-inline'>(上提禮反考聲云遞代也又云迭也古文作递今論文作遆或作遰並非也說文從辵虒聲也辵音丑略反虒音天伊反又音斯下胡故反顧野王云互謂更遞也說文在竹部玉篇在牙部或從竹作䇘可以收繩者也今省竹作互象形中象人手所推握也論文作㸦俗用字也)</span>。</p>
</div>
<div class='div-other'><a id='mulu2608' /></div></div>
<div class='div-other'><a id='mulu2609' />
<p class='h1'>攝大乘論序</p><p class="byline"><span class='note-inline'>(無著菩薩造真諦三藏譯)</span>慧琳音</p>
<div class='div-other'><a id='mulu2610' /><p>圖牒<span class='note-inline'>(上杜胡反孔注尚書云河圖八卦是也五子之歌云怨豈在明不見是圖也鄭注周禮云圖者考績之言也世本云史皇作圖宋忠注云謂畫地形物象令來者之可觀也說文云圖畫計難也從口從一回回難意也下恬叶反漢書云披圖案牒蘇林云謂譜第也古者聯簡記事以為牃左傳云受牒而退是也說文云牒札也從片枼聲枼音閻叶反)</span>。</p>
<p>安叡<span class='note-inline'>(營惠反義已具釋寶星經中)</span>。</p>
<p>騁壯恖<span class='note-inline'>(上頳領反頳音逞貞反韓詩傳云騁施也杜注左傳云騁走馳也廣雅奔也說文直驅也從馬甹聲甹音匹丁反中莊狀反廣疋云壯健也說文云大也從爿士聲爿音匠良反)</span>。</p>
<p>分鑣<span class='note-inline'>(袁驕反毛詩輶軒鑾鑣說文云鑣馬銜也從金麃聲麃音鮑交反)</span>。</p>
<p>比[脈-月]<span class='note-inline'>(烹賣反廣雅云派水分流也說文云[脈-月]水之衺流別也從反永今論本從水作派是安邑谷名非分流之派也)</span>。</p>
<p>負橐<span class='note-inline'>(湯各反毛詩傳云大曰囊小曰橐蒼頡云囊之無底曰橐說文云囊也從㯻省石聲橐昆本反)</span>。</p>
<p>綜涉<span class='note-inline'>(上宗弄反義已具釋金光明最勝王經中訖也)</span>。</p>
<p>鑽仰<span class='note-inline'>(上纂欒反論語云鑽之彌堅也漢書云商[革*夬]挾三術以鑽孝公又云鑽猶鎸銳也亦治擇之名也說文云鑽所以穿也從金贊聲也)</span>。</p>
<p>遊跨<span class='note-inline'>(誇化反杜注云跨過其上也頋野王云跨謂舉足也說文云跨渡也從足夸聲夸音誇也)</span>。</p>
<p>咫尺<span class='note-inline'>(上之尒反杜注左<span class='corr'>傳</span>云八寸曰咫說文云中形婦人手長八寸謂之咫周尺也從尺只聲下嗤隻反說文云十寸也人之手十分動脉為寸口十寸為尺肉所以指尺䂓矩事也周制寸尺咫尋常仞諸度量皆以人之禮為法也從尺從乙乙所識也)</span>。</p>
<p>方屆<span class='note-inline'>(皆賣反鄭箋毛詩云屆舍也孔注尚書云屆至也說文云極也從尸由聲)</span>。</p>
<p>溷殽<span class='note-inline'>(上魂穩反廣雅云溷濁也鄭注孔記云辱也說文云亂也從水圂聲論本作混音袞說文云水豊流皃非溷濁字也圂音魂困反下效交反賈逵國語注云殽雜也廣雅云乱也說文云殽相錯也從殳肴聲殳音殊肴音㕛經本從水作淆者俗字也)</span>。</p>
<p>閩越<span class='note-inline'>(上敏彬反周禮掌方氏掌七閩之人民鄭玄閩之別也七者周所服國數也山海經云閩在海中郭璞云閩越即西甌今[這-言+(妻-女+十)]安也說文云東南曰虵種也從虫門聲虫音毀)</span>。</p>
<p>忼慨<span class='note-inline'>(上康浪反王逸注楚辭之謂中情恚恨心切剝也說文云忼慨也從心亢聲論本從康作慷俗字久行於代也亢音同下開代反頋野王云志憤肚也歎息也說文云忼慨壯士不得志也從心既聲)</span>。</p>
<p>番禺<span class='note-inline'>(上判瞞反下遇俱反漢書云番禺南海郡縣名也說文番字從釆田象形也禺字從田禸聲釆音辨田音甫勿反禸音柔九反)</span>。</p>
<p>歐陽頠<span class='note-inline'>(上區侯反下危毀反人姓名也廣雅云頠靜也說文云頠頭閑集也從湏危聲頁音纈)</span>。</p>
<p>滌沈蔽<span class='note-inline'>(上庭的反。孔注尚書滌除也。鄭注周禮云滌濯溉也。毛詩傳云滌掃除之也。何休注公羊云謂取其潔淨也。說文滌洒也。從水條聲中朕林反。尒雅云沉止也。頋野王云沉猶淪翳也。說文云沈一曰濁黕昏也從水冘聲黕音丁感反冘音淫。下必計反。杜注左傳云蔽障也。論語云好仁不好學其蔽也愚。頋野王云蔽暗不明也。說文蔽艸小兒從廾敝聲)</span>。</p>
<p>睽違<span class='note-inline'>(闋圭反周易云睽乖也說文云睽目不相聽從也從目癸聲也)</span>。</p>
<p>恇然<span class='note-inline'>(上曲王反鄭注禮記云恇恐也說文云恇怯也從心從匡聲也)</span>。</p>
<p>歐陽紇<span class='note-inline'>(痕沒反人名也即陽公頠之世子也說文云紇絲下也春秋傳有臧孫紇也從系乞聲)</span>。</p>
<p>該閱<span class='note-inline'>(上改哀反賈逵注國語云該備也方言云該咸也廣雅云該評也包也說文從言亥聲若兼備之該從日作晐下緣雪反考聲云閱數也察也蒐也簡功業也說文云閱具數於門中也從門兌聲)</span>。</p>
<p>恊洽<span class='note-inline'>(上嫌葉反下咸夾反尒雅云歲次名也歲在未曰協洽)</span>。</p>
<p>峻歭<span class='note-inline'>(上荀俊反孔注尚書云峻高大也鄭玄注毛詩云峻長也字書云險峭也說文云峻高也從陖作峻陖音同下除理反說文歭躇也頋野王云謂止不前也從止寺聲)</span>。</p>
<p>紕紊<span class='note-inline'>(上匹毗反禮記云一物紕繆則民莫保其死也鄭云紕猶錯也說文從系比聲下文憤反孔注尚書云紊亂也說文云商書曰有條而不紊也從文糸聲)</span>。</p>
<p>泛芥舟<span class='note-inline'>(上芳劒反中皆邁反漢書云取青紫如俯地拾芬也莊子云覆柸水於坳塘之上則芥謂之舟也今論序引用者言法源深廣妙不可測也已智膚淺修涉難周如剖一葉之芥為舟取濟大壑信其難也字書云菜也從草介聲)</span>。</p>
<p>巨壑<span class='note-inline'>(何各反山海經云東海之外有大壑頋野王云謂谿谷也郭注尒雅云謂坈塹也說文云壑溝也從叡土聲叡音同也)</span>。</p>
<p>駘足<span class='note-inline'>(上代來反[(厂@?)*頁]野王云駘駑也楚辭云却騏驥而不乘榮駑駘以取路也說文從馬台聲也)</span>。</p>
<p>聚[燰-(心/ㄆ)+(必/(彰-章+(民-(弋-、))))]<span class='note-inline'>(上從庾反杜注左傳云聚眾也何注公羊云歛也字書云積集也說文云聚會也從[派-(虒-虎)]取聲[脈-月]音吟下焦躍反字書云爝炬火也說文云從火爵聲論本云爝俗字炬亦從廾作苣云束葦燒之也)</span>。</p>
</div>
<div class='div-other'><a id='mulu2611' />
<p class='h2'>攝大乘論卷上<span class='note-inline'>(無字可音訓)</span></p></div>
<div class='div-other'><a id='mulu2612' />
<p class='h2'>論卷中</p><p class="byline">慧琳</p><p>闇中[藤-月+舟]<span class='note-inline'>(特登反埤蒼云藤苰胡麻也廣雅藤藟也頋野王云案今捴呼草蔓莚如葛之藟者為藤也文字典說云從艸滕聲)</span>。</p>
</div>
<div class='div-other'><a id='mulu2613' />
<p class='h2'>論卷下</p><p>以楔出楔<span class='note-inline'>(並先節反字書云楔開物具也鄭注儀禮云楔齒用角[打-丁+四]也說文云楔攕也從木契聲攕音子廉反亦楔也)</span>。</p>
</div></div>
<p class='juan'>一切經音義卷第四十九</p>
</div><!-- end of div[@id='body'] -->
</body></html>