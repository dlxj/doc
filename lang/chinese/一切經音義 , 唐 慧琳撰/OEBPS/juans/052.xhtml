<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2751' />一切經音義卷第五十二</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音長阿含經二十二卷　玄應</p>
<p style="margin-left:1em">中阿含經六十卷　玄應</p>
<p style="margin-left:1em">增壹阿含經五十一卷　玄應</p>
<p style="margin-left:1em">雜阿含經五十卷　玄應</p>
<p style="margin-left:1em">別譯阿含經二十卷　玄應</p>
<p style="margin-left:1em">佛般泥洹經二卷　玄應</p>
<p style="margin-left:1em">大般涅槃經二卷　玄應</p>
<p style="margin-left:1em">般泥洹經二卷　玄應</p>
<p style="margin-left:1em">人本欲生經一卷　玄應</p>
<p style="margin-left:1em">尸迦羅越六向禮一卷　無</p>
<p style="margin-left:1em">梵志阿跋經一卷　玄應</p>
<p style="margin-left:1em">梵網六十二見經一卷　玄應</p>
<p style="margin-left:1em">寂志果經一卷　玄應</p>
<p style="margin-left:2em">右十三經二百一十四卷同此卷音。</p>
</li>
</ul></div>
<div class='div-other'><a id='mulu2752' />
<div class='div-other'><a id='mulu2753' />
<p class='h2'>長阿含經第一卷<span class='note-inline'>(先不音)</span></p></div>
<div class='div-other'><a id='mulu2754' />
<p class='h2'>第二卷</p><p>防禦<span class='note-inline'>(魚舉反防備也亦禁放逸也爾雅禦禁也制捍禦之也捍音胡旦反禁禦二字並從示)</span>。</p>
<p>乘桴<span class='note-inline'>(又作艀同扶流反編木者也小泭曰桴也音敷)</span>。</p>
<p>明喆<span class='note-inline'>(古文喆哲二形今哲同知列反爾雅哲智也亦了也)</span>。</p>
<p>嘆咤<span class='note-inline'>(古文歎[歎-欠+(奚*鳥)]二形同他且反嘆吟也吒又作喥同竹嫁反通俗文痛惜曰咤也)</span>。</p>
<p>填塞<span class='note-inline'>(又作窴同徒堅反廣雅填塞亦填滿也)</span>。</p>
<p>并餼<span class='note-inline'>(人名也相承音飽未詳所出案古文飾饜二形今作飽飽猶滿也此應饜字誤作也饜音於焰反)</span>。</p>
</div>
<div class='div-other'><a id='mulu2755' />
<p class='h2'>第三卷</p><p>殞絕<span class='note-inline'>(字書作隕同于愍反聲類殞歿也亦墜落也)</span>。</p>
<p>轟轟<span class='note-inline'>(今作[車*勻]字書作[車*旬]同呼棚反說文轟羣車聲也)</span>。</p>
<p>彷徉<span class='note-inline'>(房羊二音廣雅彷徉從倚也亦徘徊也)</span>。</p>
<p>聲聒<span class='note-inline'>(公活反諠也蒼頡篇擾耳孔也諠語也)</span>。</p>
<p>濁渾<span class='note-inline'>(胡昆反渾亂也亦水流聲也)</span>。</p>
<p>恬淡<span class='note-inline'>(徒兼徒濫反言恬靜也廣雅淡安也)</span>。</p>
</div>
<div class='div-other'><a id='mulu2756' />
<p class='h2'>第四卷</p><p>歔欷<span class='note-inline'>(古文唏同上欣居下欣既反蒼頡篇泣餘聲也亦悲也)</span>。</p>
<p>終措<span class='note-inline'>(且故反措安也亦置也施也)</span>。</p>
<p>淪曀<span class='note-inline'>(力均反淪沒也曀翳也謂淪沒翳暗也)</span>。</p>
<p>虜扈<span class='note-inline'>(力古胡古反謂縱橫行也亦自縱恣也又勇健之貌也漢書音義曰扈跋扈也自大也)</span>。</p>
<p>瑕隙<span class='note-inline'>(古文[少/日/小]同丘逆反璺也亦別也壁際孔隙也經文作郄非體也隙字從上下小從白)</span>。</p>
<p>企望<span class='note-inline'>(古文研[合-口+足]二形同墟豉反通俗文舉跟曰[跳-兆+企]也字從人從止)</span>。</p>
</div>
<div class='div-other'><a id='mulu2757' /></div>
<div class='div-other'><a id='mulu2758' />
<p class='h2'>第七卷</p><p>隊隊<span class='note-inline'>(古文䃍同徒對反言羣隊相隨逐也)</span>。</p>
<p>為[籩-(這-言)]<span class='note-inline'>(亡支反字林竹篾也經文或作篾義同今蜀士關中皆謂竹篾為[籩-(這-言)]經文作籤誤也)</span>。</p>
<p>有泄<span class='note-inline'>(思列反發也溢也亦漏也)</span>。</p>
<p>自刎<span class='note-inline'>(古文[(餐-食)-又+勿]同亡粉反公羊傳云公遂刎脰而死何休曰刎割也脰音豆頸也)</span>。</p>
<p>磽确<span class='note-inline'>(苦交反下苦角反通俗文物堅鞕謂之磽确孟說子曰磽确瘠薄之地)</span>。</p>
</div>
<div class='div-other'><a id='mulu2759' />
<p class='h2'>第八卷</p><p>薉稻<span class='note-inline'>(紆廢反謂不潔清也亦穢惡也經文有從禾或從酉作穢[酉*歲]二形非也)</span>。</p>
</div>
<div class='div-other'><a id='mulu2760' />
<p class='h2'>第九卷　第十卷<span class='note-inline'>(先不音)</span></p></div>
<div class='div-other'><a id='mulu2761' />
<p class='h2'>第十一卷</p><p>排擠<span class='note-inline'>(子脂反推[打-丁+戎]謂之排擠廣雅擠排也經文作濟誤也[打-丁+戎]音而勇反)</span>。</p>
<p>不媟<span class='note-inline'>(息列反相狎習謂之[媟-木+未]亦[媟-木+未]嬻也)</span>。</p>
<p>門閫<span class='note-inline'>(又作梱同苦本反三蒼云相門限也)</span>。</p>
</div>
<div class='div-other'><a id='mulu2762' />
<p class='h2'>第十二卷</p><p>諦婆<span class='note-inline'>(經中有作諯婆依字充絹至緣二反相讓也)</span>。</p>
<p>陛提<span class='note-inline'>(蒲米反經中有從比下木作[阿-可+柴]誤也)</span>。</p>
<p>具幾<span class='note-inline'>(經文有作臮渠冀反)</span>。</p>
<p>猿頭<span class='note-inline'>(或作[竺-二+(土/衣)]同禹煩反依字籰也音于縛反)</span>。</p>
<p>批那<span class='note-inline'>(扶迷蒲蔑二反依字廣雅批擊也)</span>。</p>
</div>
<div class='div-other'><a id='mulu2763' />
<p class='h2'>第十三卷</p><p>鞘中<span class='note-inline'>(小爾疋作鞘蒼頡篇作削同思誚反盛刀者也方言劒室也)</span>。</p>
<p>瀨悉<span class='note-inline'>(力葢反依字林水流沙上也)</span>。</p>
<p>持戟<span class='note-inline'>(居逆反戟矟也釋名云戟格也有枝戟也經文從金作[金*(乾-乙+戈)]非也)</span>。</p>
<p>蹶倒<span class='note-inline'>(巨月居月二反說文蹶僵也廣雅云僵仆也)</span>。</p>
</div>
<div class='div-other'><a id='mulu2764' />
<p class='h2'>第十四<span class='note-inline'>(先不音)</span></p></div>
<div class='div-other'><a id='mulu2765' />
<p class='h2'>第十五卷</p><p>桎梏<span class='note-inline'>(之實古祿二反周禮在手曰桎在足曰梏謂杻械也)</span>。</p>
<p>援助<span class='note-inline'>(禹眷反謂依據護助之言也左傳子無大援是也)</span>。</p>
</div>
<div class='div-other'><a id='mulu2766' />
<p class='h2'>第十六第十七<span class='note-inline'>(並先不音)</span></p></div>
<div class='div-other'><a id='mulu2767' />
<p class='h2'>第十八卷</p><p>金桄<span class='note-inline'>(又作輄同音光謂車及梯[與/木]等橫木者也)</span>。</p>
<p>中級<span class='note-inline'>(居及反級次也謂階級而升一級二級是也)</span>。</p>
<p>夾道<span class='note-inline'>(古洽反在兩邊也亦夾持也三蒼夾輔也)</span>。</p>
<p>佉詶<span class='note-inline'>(古文譸[葖-犬+(二/日)]二形同是由竹鳩二反叢林名也)</span>。</p>
<p>氾氾<span class='note-inline'>(古文泛同孚劒反廣雅泛浮貌也亦氾濫)</span>。</p>
<p>渟水<span class='note-inline'>(狄經反埤蒼水止曰渟也)</span>。</p>
<p>泥淖<span class='note-inline'>(奴孝反蒼頡篇云埿也亦溺也濕也)</span>。</p>
</div>
<div class='div-other'><a id='mulu2768' />
<p class='h2'>第十九卷</p><p>搥[石*甲]<span class='note-inline'>(古文磓同都迴反投下也下於甲反自上加下也經文作推押非體也)</span>。</p>
<p>從咽<span class='note-inline'>(又作㖶同於賢反咽喉也經文作嚥未見所出也)</span>。</p>
<p>蓬勃<span class='note-inline'>(蒲公蒲沒反廣雅勃盛貌也)</span>。</p>
<p>犇馳<span class='note-inline'>(古文奔今作奔同補門反疾走也釋名奔變也有急變奔赴之)</span>。</p>
<p>摣掣<span class='note-inline'>(又作抯同側家反廣雅抯取也下又作掣同昌制反掣挽也)</span>。</p>
<p>拕拽<span class='note-inline'>(太何反下又作曳同余世反拖曳牽引也)</span>。</p>
<p>涷瘃<span class='note-inline'>(古文瘃同知錄反謂手中寒作瘡也)</span>。</p>
<p>拼之<span class='note-inline'>(古文抨同補耕反曰彈繩墨為拼也經中作絣字林無文綺也絣非此用)</span>。</p>
<p>哮呼<span class='note-inline'>(又作唬同呼交反通俗文虎聲謂之唬嚇嚇音呼嫁反)</span>。</p>
<p>燎身<span class='note-inline'>(又作[(夕/火)*巢]同力鳥力照二反字林燎炙也)</span>。</p>
<p>蹌踣<span class='note-inline'>(七羊反踣今作仆同蒲北反蹌動也仆[止/(利-禾+舟)]覆也)</span>。</p>
<p>有篅<span class='note-inline'>(視專反字林判竹為之盛穀者也蒼頡篇作圌時緣反圓倉也經文作簟音單器名也笥也亦盛食器也)</span>。</p>
<p>瘂或<span class='note-inline'>(於假反埤蒼瘂亦瘖也經文作痾於何反病也痾非此義也又作啞音乙白反笑聲也並非字義)</span>。</p>
<p>如縆<span class='note-inline'>(古恒反通俗文大索曰縆縆亦繩也經文作絙非也絙音胡官反)</span>。</p>
</div>
<div class='div-other'><a id='mulu2769' />
<p class='h2'>第二十卷</p><p>石垛<span class='note-inline'>(徒果反通俗文積土曰垛經文作墮非也)</span>。</p>
<p>拚舞<span class='note-inline'>(又作抃同皮變反說文拊手曰抃也)</span>。</p>
<p>[醠-央+片]嵬<span class='note-inline'>(五迴反忉利諸天子名也)</span>。</p>
</div>
<div class='div-other'><a id='mulu2770' />
<p class='h2'>第二十一卷</p><p>涓澮<span class='note-inline'>(古玄古會反涓涓小流也澮山水出溝廣二尋深二仞也)</span>。</p>
<p>蛇池<span class='note-inline'>(實遮反池名也經中作虵誤也)</span>。</p>
<p>穴泉<span class='note-inline'>(古文作洤同絕緣反水自出為泉經中作[序-予+泉]或作湶非體也)</span>。</p>
<p>呼哈<span class='note-inline'>(古文欱[(占@(企-止+米))*合]二形同呼合反說文欱啜也)</span>。</p>
</div>
<div class='div-other'><a id='mulu2771' />
<p class='h2'>第二十二卷</p><p>梓栢<span class='note-inline'>(又作榟同資里反木名也可為琴瑟也梓亦楸也)</span>。</p>
<p>異係<span class='note-inline'>(古文繫繼二形同古藝反係綴也係嗣也續也)</span>。</p>
<p>拊匃<span class='note-inline'>(麩主反謂拊拍也尚書擊石拊石是也)</span>。</p>
</div></div>
<div class='div-other'><a id='mulu2772' />
<p class='h1'>中阿含經第一卷</p><p class="byline">玄應撰</p>
<div class='div-other'><a id='mulu2773' /><p>鳥[口*((┐@一)/豖)]<span class='note-inline'>(許穢反說文喙口也字從口彖聲彖音他亂反)</span>。</p>
<p>勇毅<span class='note-inline'>(牛既反尚書殺敵為果致果為毅毅亦有決也)</span>。</p>
<p>堊灑<span class='note-inline'>(烏各反蒼頡篇云白土也爾雅牆謂之堊郭璞曰以白土飾牆也釋名堊堊也堊次也先泥之次以灰飾之也)</span>。</p>
<p>黏豆<span class='note-inline'>(女霑反豆名也)</span>。</p>
<p>蔗餹<span class='note-inline'>(又作糖同徒郎反以甘蔗為餹也今糖是也)</span>。</p>
</div>
<div class='div-other'><a id='mulu2774' />
<p class='h2'>第二<span class='note-inline'>(先不音)</span></p></div>
<div class='div-other'><a id='mulu2775' />
<p class='h2'>第三卷</p><p>尾髂<span class='note-inline'>(古文髂今作䯊同口亞反埤蒼腰骨也經文作骼歌頟反骨枯曰骼骼非此義也)</span>。</p>
</div>
<div class='div-other'><a id='mulu2776' />
<p class='h2'>第四卷</p><p>麗掣<span class='note-inline'>(又作掣同昌制反正言麗掣毘此譯云細滑也)</span>。</p>
<p>魁取<span class='note-inline'>(苦迴反說文羹汁曰魁經文從木作槐[木*開]二形非體也)</span>。</p>
<p>穄米<span class='note-inline'>(子曳反蒼頡篇大黍也又云似黍而不粘關西謂之靡是也)</span>。</p>
<p>雜穬<span class='note-inline'>(古猛反說文芒穀也經中從麥作[麩-夫+廣]近字耳)</span>。</p>
<p>箭金<span class='note-inline'>(箭鏃也關西名箭金山東名箭足或言鏑辯異名也)</span>。</p>
<p>撿撓<span class='note-inline'>(奴教反撿押也撓曲也治箭之稱也)</span>。</p>
<p>有䘚<span class='note-inline'>(祖沒反說文隸人給事者曰䘚古以染衣題識表其形也方言南楚東海之間或謂䘚為赭郭璞曰言其衣赤也故字從衣)</span>。</p>
<p>剬割<span class='note-inline'>(聲類作剸同之[完-二+公]反說文剬斷首也亦截也)</span>。</p>
</div>
<div class='div-other'><a id='mulu2777' />
<p class='h2'>第五<span class='corr'>卷</span><span class='note-inline'>(無字音)</span>第六卷</p><p>祭餟<span class='note-inline'>(古文䄌聲類作醊同猪芮反說文餟酻音力外反字林以酒[漠-旲+天]地祭也方言餟[飢-几+責]也)</span>。</p>
<p>負摙<span class='note-inline'>(力翦反淮南子摙載粟米而至許叔重曰摙擔之也今皆作輦)</span>。</p>
</div>
<div class='div-other'><a id='mulu2778' /></div>
<div class='div-other'><a id='mulu2779' />
<p class='h2'>第七卷</p><p>麁細<span class='note-inline'>(又作麤同錯孤反麤大也細小也經文作塵細誤也)</span>。</p>
<p>腦根<span class='note-inline'>(奴老反言腦後玉枕也)</span>。</p>
<p>拳搋<span class='note-inline'>(又作捲同渠圓反下又作[扠-、]同勅佳反猶手[捐-月+土]也)</span>。</p>
<p>齶痛<span class='note-inline'>(五各反齗齶也經文作齶腭二形非體也)</span>。</p>
<p>欬瘶<span class='note-inline'>(口代蘇豆反說文欬逆氣也亦瘶也經文作咳欶二形非體也)</span>。</p>
<p>喝吐<span class='note-inline'>(乙芥反說文喝渴也蒼頡篇吐棄也亦寫也)</span>。</p>
<p>喉閉<span class='note-inline'>(閉猶塞也經文作痹俾利反冷痹濕病也醫方多作痹喉病也)</span>。</p>
<p>痔[匿/虫]<span class='note-inline'>(直理反下女力反後病也謂濕[匿/虫]也虫食後病也經文作[匿/虫]非體也)</span>。</p>
<p>店肆<span class='note-inline'>(今作坫同都念反肆陳也言此皆陳物賣買之處也)</span>。</p>
</div>
<div class='div-other'><a id='mulu2780' />
<p class='h2'>第八卷</p><p>潢池<span class='note-inline'>(胡光反潢池也積水曰潢也小曰洿大曰潢也)</span>。</p>
<p>碧玉<span class='note-inline'>(廣雅碧玉青玉說文石之美者也今越[雀/禸]東山出碧玉也)</span>。</p>
<p>瑇瑁<span class='note-inline'>(今作蝳蜎二形古文作[甲*毒]瑁二形同音代妹異物志云如龜生南海中大者如[卄/遂]蒢背上有鱗將欲煑之其皮則柔隨意所作也)</span>。</p>
<p>赤石<span class='note-inline'>(赤說文云南方色也從大從火古文作[大/火/土]下石說文云山石也在厂之下口象形)</span>。</p>
<p>旋珠<span class='note-inline'>(字冝作璿辭緣反穆天子傳曰春山之寶有璿珠郭璞曰玉類也)</span>。</p>
<p>帝麑<span class='note-inline'>(或作[鹿/耳]同音迷經中或作低迷或作坁彌皆梵言囀耳)</span>。</p>
</div>
<div class='div-other'><a id='mulu2781' /></div>
<div class='div-other'><a id='mulu2782' />
<p class='h2'>第十一卷</p><p>髦馬<span class='note-inline'>(莫高反青紺色也頭如烏此馬寶也以毛飾故因以名焉經文從馬作䭷非字體也䭷音力涉也)</span>。</p>
<p>皦潔<span class='note-inline'>(古文皦[耳*臬]二形今作晈同公鳥反埤蒼皦明淨也)</span>。</p>
</div>
<div class='div-other'><a id='mulu2783' />
<p class='h2'>第十二卷</p><p>鏵鍬<span class='note-inline'>(又作鐰同且消反方言趙魏間謂臿為鍫也)</span>。</p>
<p>鼠傷<span class='note-inline'>(始羊反埤蒼鼠垤也方言[塚-豖+(一/旦)]垤封傷也)</span>。</p>
<p>豌豆<span class='note-inline'>(一丸反豆名也經文作宛或作[夗/旦]並非體也)</span>。</p>
<p>豍豆<span class='note-inline'>(布迷反廣雅豍豆䝀豆也經文作蜱非體也)</span>。</p>
<p>籮中<span class='note-inline'>(音羅字林竹器也廣雅籮箕也)</span>。</p>
<p>火焫<span class='note-inline'>(古文爇同而悅反通俗文燃火曰爇亦燒也)</span>。</p>
<p>擥彼<span class='note-inline'>(又作攬檻二形同力敢反廣雅云攬取也說文攬持也)</span>。</p>
</div>
<div class='div-other'><a id='mulu2784' />
<p class='h2'>第十三卷</p><p>榛莽<span class='note-inline'>(助巾反說文木藂生曰榛眾草曰莾也)</span>。</p>
<p>僻處<span class='note-inline'>(匹赤反邪僻也亦隱僻也說文僻僻也)</span>。</p>
<p>猩猩<span class='note-inline'>(所京反字林能言鳥也知人名也形如豕頭如黃鷄今交阯封溪有言聲如小兒啼字從犬星聲也)</span>。</p>
<p>捃拾<span class='note-inline'>(古文[打-丁+(血/求)]同居運反方言捃取也)</span>。</p>
</div>
<div class='div-other'><a id='mulu2785' />
<p class='h2'>第十四卷</p><p>手拊<span class='note-inline'>(夫主反拊猶拍也尚書擊石拊石是也)</span>。</p>
<p>煜爚<span class='note-inline'>(由掬弋灼反說文煜燿也爚火光也經文作爍非體也)</span>。</p>
<p>櫨鎟<span class='note-inline'>(力都反說文柱上枅曰櫨謂柱端方木也櫨斗釋名櫨言都盧負屋也經文從金作鑪非體也下冝作磉桑朗反說文磉柱下石即柱礎也經文從金作鎟誤也礎音楚)</span>。</p>
</div>
<div class='div-other'><a id='mulu2786' />
<p class='h2'>第十五卷</p><p>都梁<span class='note-inline'>(案盛弘荊州記云香蘭也都梁縣名有小山山上悉生蘭俗謂蘭為都梁即以縣名也)</span>。</p>
<p>[擇-幸+山]輿<span class='note-inline'>(古郎反文集略云相對舉物曰[擇-幸+山]也)</span>。</p>
<p>罰錢<span class='note-inline'>(自連反貨財也唐虞夏殷皆有錢經文作錣猪劣反謂杖端鐵非此用也)</span>。</p>
<p>不啻<span class='note-inline'>(施豉反蒼頡篇云不啻多也)</span>。</p>
</div>
<div class='div-other'><a id='mulu2787' />
<p class='h2'>第十六卷</p><p>蜱肆<span class='note-inline'>(借音布迷反此譯云遣使也)</span>。</p>
<p>犁鑱<span class='note-inline'>(仕監反謂有刀斵鑿者也斲音竹角反)</span>。</p>
<p>剔肉<span class='note-inline'>(又作[猗-可+刀]同他歷反刳[猗-可+刀]也通俗云去骨曰剔也)</span>。</p>
<p>著蘅<span class='note-inline'>(下胡庚反杜蘅香草也謂以草為鬘言其惡也)</span>。</p>
<p>兩[轗-咸+公]<span class='note-inline'>(又作輟同子孔反方言關西謂輪為[轗-咸+公]釋名云[轗-咸+公]言捴入穀中也)</span>。</p>
<p>森森<span class='note-inline'>(所今反說文言多木長貌也今取其意耳)</span>。</p>
<p>自誇<span class='note-inline'>(苦華反通俗文自矝曰誇謚法曰華言無實曰誇也)</span>。</p>
</div>
<div class='div-other'><a id='mulu2788' />
<p class='h2'>第十七卷</p><p>鹵樐<span class='note-inline'>(字體作[柢-氏+(虎-儿+几)]櫓二形同力古下簿旁古反樐大楯也蔡雝獨斷曰天子大駕出陳鹵簿是也)</span>。</p>
<p>擲羂<span class='note-inline'>(又作罥同古犬反聲類云係取也)</span>。</p>
</div>
<div class='div-other'><a id='mulu2789' />
<p class='h2'>第十八卷</p><p>椷簏<span class='note-inline'>(胡讒反說文椷篋也字書木篋也經文從糸作緘非體也下又作篆同力木反竹器也)</span>。</p>
</div>
<div class='div-other'><a id='mulu2790' />
<p class='h2'>第十九<span class='note-inline'>(先不音)</span></p></div>
<div class='div-other'><a id='mulu2791' />
<p class='h2'>第二十卷</p><p>菘菁<span class='note-inline'>(思雄反方言亹蕘蕪菁也郭璞注舊音蜂今江東音嵩字作菘陳楚間曰豊音豊魯齊之間謂之蕘關之東西謂之蕪菁蕘音饒也)</span>。</p>
<p>輕闡<span class='note-inline'>(字冝作團徒丸反字林團圓也)</span>。</p>
</div>
<div class='div-other'><a id='mulu2792' />
<p class='h2'>第二十一卷　第二十二卷　第二十三卷<span class='note-inline'>(已上並先不音)</span></p></div>
<div class='div-other'><a id='mulu2793' />
<p class='h2'>第二十四卷</p><p>如蘊<span class='note-inline'>(紆文反謂聚草束之以燃火也漢書東蘊乞火是也經文作蒀非也葐蒀盛貌也非今所用也舊音作軌全非也)</span>。</p>
</div>
<div class='div-other'><a id='mulu2794' />
<p class='h2'>第二十五卷</p><p>破隖<span class='note-inline'>(一古反字林小城也通俗文營居曰隖又小障也字從阜也)</span>。</p>
</div>
<div class='div-other'><a id='mulu2795' />
<p class='h2'>第二十六卷　第二十七卷　第二十八卷<span class='note-inline'>(已上卷並先不音)</span></p></div>
<div class='div-other'><a id='mulu2796' />
<p class='h2'>第二十九卷</p><p>節類<span class='note-inline'>(力外反通俗文多節曰類亦絲節也經文作戾非義也)</span>。</p>
</div>
<div class='div-other'><a id='mulu2797' />
<p class='h2'>第三十卷</p><p>縛繳<span class='note-inline'>(之若反繳生絲縷也矰之[身*(乏-之+夫)]者也矰音子登反結繳於矢謂之矰)</span>。</p>
<p>牻色<span class='note-inline'>(莫江反雜色也說文白黑雜毛牛曰牻也)</span>。</p>
<p>鵂狐<span class='note-inline'>(許牛反鵂鶹也關西呼訓俟山東謂之訓狐也)</span>。</p>
<p>心悸<span class='note-inline'>(古文[序-予+季]同其季反字林心動也)</span>。</p>
</div>
<div class='div-other'><a id='mulu2798' />
<p class='h2'>第三十一卷<span class='note-inline'>(先不音)</span></p></div>
<div class='div-other'><a id='mulu2799' />
<p class='h2'>第三十二卷</p><p>斫剉<span class='note-inline'>(且周反說文折傷也剉亦斫也)</span>。</p>
<p>麋鹿<span class='note-inline'>(莫悲反說文鹿屬也以冬至時解角者也)</span>。</p>
</div>
<div class='div-other'><a id='mulu2800' />
<p class='h2'>第三十三卷</p><p>酒鑪<span class='note-inline'>(力胡反史記文君當鑪韋昭曰酒肆也以土為墮邊高似鑪)</span>。</p>
<p>認過<span class='note-inline'>(如孕反夫物而記之也經中作仞八尺曰仞也)</span>。</p>
</div>
<div class='div-other'><a id='mulu2801' />
<p class='h2'>第三十四卷<span class='note-inline'>(先不音)</span></p></div>
<div class='div-other'><a id='mulu2802' />
<p class='h2'>第三十五卷</p><p>沃溉<span class='note-inline'>(古文[漠-旲+天]同烏木反猶溉灌也[漠-旲+天]亦漬也澆也)</span>。</p>
<p>頟治<span class='note-inline'>(古文郤鉻二形同力各反通俗文去節曰[利-禾+名]經文或作艾所巖反刈草也或作洛非體)</span>。</p>
</div>
<div class='div-other'><a id='mulu2803' />
<p class='h2'>第三十六卷<span class='note-inline'>(先不音)</span></p></div>
<div class='div-other'><a id='mulu2804' />
<p class='h2'>第三十七卷</p><p>衣屧<span class='note-inline'>(又作[莊-士+(世/木)]同思俠反履屬也經文作爕爕和也爕非字義也)</span>。</p>
<p>香陰<span class='note-inline'>(於禁反言受胎具三緣三香陰見在削經本作除誤也)</span>。</p>
</div>
<div class='div-other'><a id='mulu2805' />
<p class='h2'>第三十八卷<span class='note-inline'>(先不音)</span></p></div>
<div class='div-other'><a id='mulu2806' />
<p class='h2'>第三十九卷</p><p>抨乳<span class='note-inline'>(普耕反江南音也抨彈也經文作軯音[并*毛]車名非此用也)</span>。</p>
<p>地肥<span class='note-inline'>(扶非反劫初地脂也經文作[月*雹]非禮也)</span>。</p>
<p>淖蜜<span class='note-inline'>(奴挍反通俗文和溏曰淖淖和也)</span>。</p>
<p>霏那<span class='note-inline'>(孚非反梵言也此謂福德行也)</span>。</p>
<p>摽牓<span class='note-inline'>(補朗反謂物標記也字從片經文從木作榜補孟反非此義也)</span>。</p>
</div>
<div class='div-other'><a id='mulu2807' />
<p class='h2'>第四十卷　第四十一卷　第四十二卷<span class='note-inline'>(已上三卷並先不音)</span></p></div>
<div class='div-other'><a id='mulu2808' />
<p class='h2'>第四十三卷</p><p>說甌<span class='note-inline'>(烏俟反三蒼瓦盂也字林小盆也)</span>。</p>
<p>說[木*墮]<span class='note-inline'>(他果反狹長器也蒼頡篇盛鹽物也淮南子云窺面於槃即圓於杯即[橢/土]是也)</span>。</p>
</div>
<div class='div-other'><a id='mulu2809' />
<p class='h2'>第四十四卷　第四十五卷<span class='note-inline'>(並先不音)</span></p></div>
<div class='div-other'><a id='mulu2810' />
<p class='h2'>第四十六卷</p><p>從㘁<span class='note-inline'>(又作[玀-維+(((嘹-口)-小)-日+干)]同胡高反說文[囉-維+(((嘹-口)-小)-日+干)]咆也經文作[口*氏]都禮反字與詆同呧呵也呧非此義也)</span>。</p>
<p>誣謗<span class='note-inline'>(武干反說文加言也亦欺也以惡取善曰誣也)</span>。</p>
<p>及豹<span class='note-inline'>(仕皆反爾雅豹狗足也蒼頡訓誥似狗白色有爪牙迅捷善搏噬也)</span>。</p>
</div>
<div class='div-other'><a id='mulu2811' />
<p class='h2'>第四十七卷</p><p>圍罝<span class='note-inline'>(古文[羅-隹+且][罩-卓+宜]二形同子邪反爾雅免罟謂之罝郭璞曰罝遮也遮取免也)</span>。</p>
</div>
<div class='div-other'><a id='mulu2812' />
<p class='h2'>第四十八卷　第四十九卷<span class='note-inline'>(已上並先不音)</span></p></div>
<div class='div-other'><a id='mulu2813' />
<p class='h2'>第五十卷</p><p>茶帝<span class='note-inline'>(宅加反經文或作嗏[口*蔡]二形並非體也)</span>。</p>
<p>茠治<span class='note-inline'>(或作薅[木*夕*木]二形同呼豪反說文除田草曰茠也)</span>。</p>
<p>[而*瓦][而*瓦]<span class='note-inline'>(又作甄同力頰反通俗文瓦破聲曰[(而/火)*瓦]說文蹈瓦聲躐也經文作[專-寸+瓦]誤也)</span>。</p>
</div>
<div class='div-other'><a id='mulu2814' />
<p class='h2'>第五十一卷　第五十二卷<span class='note-inline'>(已上兩卷並先不音)</span></p></div>
<div class='div-other'><a id='mulu2815' />
<p class='h2'>第五十三卷</p><p>八棱<span class='note-inline'>(又作楞同力增反說文棱枛也三蒼棱四方也枛音孤也)</span>。</p>
<p>鐵槍<span class='note-inline'>(千羊反蒼頡篇兩頭銳也經文作鏘玉聲也鏘非此義也)</span>。</p>
</div>
<div class='div-other'><a id='mulu2816' />
<p class='h2'>第五十四卷<span class='note-inline'>(先不音)</span></p></div>
<div class='div-other'><a id='mulu2817' />
<p class='h2'>第五十五卷</p><p>因麩<span class='note-inline'>(案字義宜作麩撫于反麥皮也經文作麩未見所出疑世言麩金遂從金作麩)</span>。</p>
<p>磨鋥<span class='note-inline'>(相氶宅諍反摩治也字無所出今宜作敦[敲-高+亭]治也謂摩瑩飾也)</span>。</p>
<p>大排<span class='note-inline'>(又作㰆同蒲拜反所以冶鍜家用炊火者也)</span>。</p>
<p>留邵<span class='note-inline'>(下時照反寶名也)</span>。</p>
</div>
<div class='div-other'><a id='mulu2818' />
<p class='h2'>第五十六卷<span class='note-inline'>(先不音)</span></p></div>
<div class='div-other'><a id='mulu2819' />
<p class='h2'>第五十七卷</p><p>鼾眠<span class='note-inline'>(胡且反說文臥息聲也經文作哻[口*汙]二形非也又作嚊普利反喘聲也嚊非此義)</span>。</p>
<p>棚閣<span class='note-inline'>(今作輣同蒲庚反連閣曰棚經文作閛普耕反門聲也閛非此用也)</span>。</p>
</div>
<div class='div-other'><a id='mulu2820' />
<p class='h2'>第五十八卷<span class='note-inline'>(先不音)</span></p></div>
<div class='div-other'><a id='mulu2821' />
<p class='h2'>第五十九卷</p><p>敲戶<span class='note-inline'>(苦交反說文橫撾也亦下擊也經文作撓非字義也)</span>。</p>
<p>磨輾<span class='note-inline'>(女展反[車*長]治也經文作搌音丑展反非此用也)</span>。</p>
</div>
<div class='div-other'><a id='mulu2822' />
<p class='h2'>第六十卷</p><p>為[摫-夫+矢]<span class='note-inline'>(又作槻同居隨反木名堪作弓者也)</span>。</p>
<p>為紵<span class='note-inline'>(直呂反說文檾屬也亦草名也作布細而白者也檾音苦迥反)</span>。</p>
<p>箭笴<span class='note-inline'>(工旱反字林箭[竺-二+巠]也經文作幹古污反枝幹也)</span>。</p>
<p>鷄[合*毛]<span class='note-inline'>(力經反謂[令*毛]羽也經文作[票*鳥]鶹力吉反下力周反謂黃鳥也又作[(阹-ㄙ+夕)*鳥]此並應誤也)</span>。</p>
<p>為齊<span class='note-inline'>(茨奚反謂齊整也經文從金作鑇誤也)</span>。</p>
<p>為錍<span class='note-inline'>(又作[金*匕][錕-日+白]二形同普迷反通俗文霍葉曰[金*匕]即大箭也)</span>。</p>
<p>不愜<span class='note-inline'>(苦頰反謂愜可也字林愜快也)</span>。</p>
</div></div>
<div class='div-other'><a id='mulu2823' />
<p class='h1'>增一阿含經第一卷</p><p class="byline">玄應撰</p>
<div class='div-other'><a id='mulu2824' /><p>顧眄<span class='note-inline'>(莫遍反說文邪視也三蒼旁視曰<span class='corr'>眄</span>也)</span>。</p>
<p>揮淚<span class='note-inline'>(許歸反揮灑也說文揮奮也謂奮迅振去之也)</span>。</p>
<p>拘隣<span class='note-inline'>(毘邪婆問經作阿若居隣此譯云阿若言已知止言解了抱隣姓也大哀經作拘輪晉言本際第一解法者也普曜經文云俱隣者解本際也即經中尊者了本際是也此即憍陳如也)</span>。</p>
</div>
<div class='div-other'><a id='mulu2825' />
<p class='h2'>第二卷</p><p>滄蕩<span class='note-inline'>(上音倉下堂浪反)</span>。</p>
<p>脬[尸@(水/水)]<span class='note-inline'>(匹包反三蒼云盛聚處曰脬說文旁光也字從肉孚聲經文作胞非體也)</span>。</p>
<p>脂㵪<span class='note-inline'>(又作涎二形同詳涎反字林慕欲曰㵪三蒼作次唾也經文作㵪非也)</span>。</p>
</div>
<div class='div-other'><a id='mulu2826' />
<p class='h2'>第三卷</p><p>耐辱<span class='note-inline'>(奴代反蒼頡篇耐忍也字本從刀杜林改從寸)</span>。</p>
<p>讖鵬<span class='note-inline'>(又蔭反下薄崩反經文作識誤也)</span>。</p>
<p>隱曀<span class='note-inline'>(於計反釋名云曀翳也言雲氣隱翳使不見也)</span>。</p>
<p>珕須<span class='note-inline'>(力計反比丘名也依字珕蜄屬也蜄音市忍反)</span>。</p>
</div>
<div class='div-other'><a id='mulu2827' />
<p class='h2'>第四卷</p><p>眩惑<span class='note-inline'>(古文迿眴二形同胡遍反廣雅眩惑亂也亦闇不明也)</span>。</p>
<p>飯食<span class='note-inline'>(古文飯同扶萬反黃帝始炊穀為飯飯食也)</span>。</p>
<p>甘饌<span class='note-inline'>(土眷反具食也亦飲食也)</span>。</p>
</div>
<div class='div-other'><a id='mulu2828' />
<p class='h2'>第五卷<span class='note-inline'>(先不音)</span></p></div>
<div class='div-other'><a id='mulu2829' />
<p class='h2'>第六卷</p><p>屋廬<span class='note-inline'>(力居反別舍也黃帝為廬以避寒暑春秋去之冬夏居之也)</span>。</p>
<p>猥多<span class='note-inline'>(烏罪反字林猥眾也廣雅猥頓也)</span>。</p>
</div>
<div class='div-other'><a id='mulu2830' />
<p class='h2'>第七卷<span class='note-inline'>(先不音)</span></p></div>
<div class='div-other'><a id='mulu2831' />
<p class='h2'>第八卷</p><p>苦蔘<span class='note-inline'>(說文作[葎-聿+(唚-口)]同所金反苦草也其類有多種謂丹蔘玄蔘等也)</span>。</p>
<p>鍮婆<span class='note-inline'>(又作鋀同他[仁-二+宎]反或云抖擻波或云塔婆訛也正言窣覩波窣音蘇沒反)</span>。</p>
<p>蜎飛<span class='note-inline'>(一全反字林蟲貌也或作蠉古文翾同呼全反飛貌也)</span>。</p>
<p>蝡動<span class='note-inline'>(人尹反字林蟲動也通俗文搖動蟲日蝡是也)</span>。</p>
</div>
<div class='div-other'><a id='mulu2832' />
<p class='h2'>第九卷</p><p>白疊<span class='note-inline'>(字體作㲲古文[(鰥-魚)*毛]同徒頰反毛布也經文作縶知立反縶絆也縶非經旨)</span>。</p>
<p>兩目<span class='note-inline'>(力掌反說文兩再也廣雅兩二也經文從草作䓣亡安反䓣乎也䓣非此義)</span>。</p>
<p>焚燒<span class='note-inline'>(古文燌同扶雲反案焚亦燒也字從火燒林字意也)</span>。</p>
</div>
<div class='div-other'><a id='mulu2833' />
<p class='h2'>第十卷　第十一卷<span class='note-inline'>(並先不音)</span></p></div>
<div class='div-other'><a id='mulu2834' />
<p class='h2'>第十二卷</p><p>矟<span class='corr'>刺</span><span class='note-inline'>(所角反埤蒼矟長一丈八尺也經文作槊俗字也又作[金*羽]誤也又作銏江南俗字也)</span>。</p>
<p>轢其<span class='note-inline'>(力各力的二反輾轢也說文車所踐也)</span>。</p>
<p>脊僂<span class='note-inline'>(力矩反廣雅僂曲也經文作膢力侯反祭名也膢非字體也)</span>。</p>
</div>
<div class='div-other'><a id='mulu2835' />
<p class='h2'>第十三卷<span class='note-inline'>(先不音)</span></p></div>
<div class='div-other'><a id='mulu2836' />
<p class='h2'>第十四卷</p><p>耎愞<span class='note-inline'>(而兖反下奴臥反耎柔也愞弱也)</span>。</p>
<p>頷頭<span class='note-inline'>(五感反說文搖其頭也經文作儼儼敬也儼非此義)</span>。</p>
</div>
<div class='div-other'><a id='mulu2837' />
<p class='h2'>第十五卷　第十六卷<span class='note-inline'>(並先不音)</span></p></div>
<div class='div-other'><a id='mulu2838' />
<p class='h2'>第十七卷</p><p>拘翅<span class='note-inline'>(施豉反或作俱耆羅鳥梵言訛耳此鳥聲好形醜從聲為名也經文作[(概-木+彳)-旡+丸]鸝二形非也)</span>。</p>
<p>鷙鳥<span class='note-inline'>(諸利反猛鳥也謂鷹也謂所至能執也執服眾鳥也)</span>。</p>
</div>
<div class='div-other'><a id='mulu2839' />
<p class='h2'>第十八卷</p><p>占匐<span class='note-inline'>(或作瞻正言瞻傳迦大論云秦言黃花樹也其樹高大花氣遠聞經文作[句-口+占]非也)</span>。</p>
<p>虛捲<span class='note-inline'>(又作拳同渠圓反拳掌握也)</span>。</p>
<p>般嗟<span class='note-inline'>(古文[齹-止]同麤阿反梵言也)</span>。</p>
</div>
<div class='div-other'><a id='mulu2840' />
<p class='h2'>第十九卷</p><p>毾㲪<span class='note-inline'>(他盍反通俗文毛蓐細者目毾㲪經文作[苕*毛]非也)</span>。</p>
<p>勇悍<span class='note-inline'>(胡但反蒼頡篇悍桀也說文悍勇也有力也)</span>。</p>
</div>
<div class='div-other'><a id='mulu2841' />
<p class='h2'>第二十卷</p><p>貲輸<span class='note-inline'>(紫斯反貲財也通俗文平財賄曰貲也)</span>。</p>
<p>湊集<span class='note-inline'>(倉候反字林水上人所會也湊亦聚也)</span>。</p>
</div>
<div class='div-other'><a id='mulu2842' />
<p class='h2'>第二十一卷<span class='note-inline'>(先不音)</span></p></div>
<div class='div-other'><a id='mulu2843' />
<p class='h2'>第二十二卷</p><p>謫罰<span class='note-inline'>(陟革反罪小曰罰罰罪曰謫經文作[仁-二+適]非也)</span>。</p>
<p>五刻<span class='note-inline'>(古文[月*刖]同苦則反刻削也刻畫也經文中刀劒等刻削之是也經文作[刓-二+一]非也)</span>。</p>
<p>愁惋<span class='note-inline'>(烏喚反字略云惋歎驚異也)</span>。</p>
<p>蚩笑<span class='note-inline'>(古文[完-兀+羽]同尺詩反廣雅蚩輕也謂相輕而笑也)</span>。</p>
<p>盪鉢<span class='note-inline'>(古文[漹-正+(色-巴+(罩-卓))]又作蕩同徒朗反盪滌酒器也)</span>。</p>
<p>門閾<span class='note-inline'>(古文䦗同呼域反爾雅抶謂之閾郭璞曰門限也抶音田結反說文音丑栗反)</span>。</p>
</div>
<div class='div-other'><a id='mulu2844' />
<p class='h2'>第二十三卷</p><p>一函<span class='note-inline'>(胡緘反謂以木器盛物者也經文作臽音陷坑也舀非此義)</span>。</p>
<p>草薪<span class='note-inline'>(木可折者曰薪經文作蘘蘇和反草衣也)</span>。</p>
<p>澹淡<span class='note-inline'>(徒濫反下徒敢反廣雅澹淡皆安也)</span>。</p>
<p>溺者<span class='note-inline'>(字體作尾說文小便也字從水從尾經文作溺古字多假借耳)</span>。</p>
</div>
<div class='div-other'><a id='mulu2845' />
<p class='h2'>第二十四卷</p><p>顫[又*頁]<span class='note-inline'>(古文又作䡀同之繕反古文䤞[病-丙+又][又*頁]三形今作疣同尤救反通俗文四支寒動謂之戰[又*頁]蒼頡篇云頭不正也經文作[木*尤]非也)</span>。</p>
<p>儹箭<span class='note-inline'>(古文儹同祖丸反蒼頡篇欑聚也字體從木也)</span>。</p>
<p>草貯<span class='note-inline'>(張呂反貯積也謂盛貯也經文作斫知略反擊也斫非此義也)</span>。</p>
<p>所押<span class='note-inline'>(音甲爾雅押輔也謂押束押障等皆作押)</span>。</p>
</div>
<div class='div-other'><a id='mulu2846' />
<p class='h2'>第二十五卷</p><p>耆艾<span class='note-inline'>(五葢反禮記六十日耆五十日艾釋名云耆指也艾又也又治也指謂指事伇人不自執伇也)</span>。</p>
<p>拘屢<span class='note-inline'>(力句反經中或作樓皆梵言訛耳)</span>。</p>
<p>捻挃<span class='note-inline'>(古文敜同乃頰反指持謂手躡也下猪栗反廣雅桎㓨也)</span>。</p>
</div>
<div class='div-other'><a id='mulu2847' />
<p class='h2'>第二十六卷</p><p>幢麾<span class='note-inline'>(今作撝同呼皮反謂旌指麾眾也因以名焉周禮建大麾於田夏后氏所建也)</span>。</p>
<p>金鋌<span class='note-inline'>(徒頂反鋌銅鐵之璞未成器用者也)</span>。</p>
</div>
<div class='div-other'><a id='mulu2848' />
<p class='h2'>第二十七卷<span class='note-inline'>(先不音)</span></p></div>
<div class='div-other'><a id='mulu2849' />
<p class='h2'>第二十八卷</p><p>眼睫<span class='note-inline'>(又作聗同子葉反目毛也經文有作睫睫二形非體也)</span>。</p>
<p>于柘<span class='note-inline'>(支夜反或有作甘蔗或作竽蔗此既西國語隨作無定體也)</span>。</p>
<p>替不<span class='note-inline'>(他計反爾雅替廢也替滅也言滅絕也)</span>。</p>
<p>勞乎<span class='note-inline'>(力高反爾疋勞勤也謂力極也經文作[比/功]毖二形誤也)</span>。</p>
</div>
<div class='div-other'><a id='mulu2850' />
<p class='h2'>第二十九卷　第三十卷<span class='note-inline'>(並先不音)</span></p></div>
<div class='div-other'><a id='mulu2851' />
<p class='h2'>第三十一卷</p><p>[(餐-食)-又+凶]暴<span class='note-inline'>(又作凶同許顒反爾雅凶咎也說文凶惡也下蒲報反廣雅暴猝也疾也字從廾日出從手手音土高也)</span>。</p>
<p>捦獲<span class='note-inline'>(又作鈘㯲二形同渠林反三蒼捦手捉物也埤蒼捦捉也今皆作擒也)</span>。</p>
<p>捽毋<span class='note-inline'>(存沒反說文持頭髮也經文或作撮祖活反捉撮也)</span>。</p>
<p>豁悟<span class='note-inline'>(古文奯[目*戊]二形同呼活反廣雅豁空也經文從心作[怡-台+霍]未見所出)</span>。</p>
</div>
<div class='div-other'><a id='mulu2852' />
<p class='h2'>第三十二卷</p><p>將大<span class='note-inline'>(紫羊反辟支名也經文作漿誤也)</span>。</p>
<p>鱣魚<span class='note-inline'>(古文鱣同知連反大黃魚也口在頷下大者長二三文也)</span>。</p>
<p>當梟<span class='note-inline'>(古堯反說文烈者也謂斷首倒懸於竽頭肆其辜也或作梟說文不孝鳥也冬至曰捕梟磔之從鳥頭在木上二形通用)</span>。</p>
<p>[序-予+夷]湍<span class='note-inline'>(土端反人名也此譯云來或作耑音端此梵言輕重耳)</span>。</p>
<p>揚治<span class='note-inline'>(古文敭颺二形同余章反說文揚飛舉也)</span>。</p>
</div>
<div class='div-other'><a id='mulu2853' />
<p class='h2'>第三十三卷</p><p>皰節<span class='note-inline'>(又作皰同蒲孝反小熱氣也經文作疱䶌[月*雹]三形非體也)</span>。</p>
<p>金扉<span class='note-inline'>(音非說文戶扇謂之扉經文作[門@非]誤也)</span>。</p>
<p>酬答<span class='note-inline'>(古文醻同是由反謂報主人也酬亦答也)</span>。</p>
</div>
<div class='div-other'><a id='mulu2854' />
<p class='h2'>第三十四卷</p><p>窯家<span class='note-inline'>(移招反通俗文陶竈曰窯蒼頡訓諸云窯燒瓦竈也)</span>。</p>
<p>如甛<span class='note-inline'>(又作餂同徒兼反說文[甘*古]美也廣雅甛甘也經文作䣶非也)</span>。</p>
<p>牙跂<span class='note-inline'>(又作屐同渠逆反屐有木有帛有草非一種也)</span>。</p>
<p>警寤<span class='note-inline'>(古文憼儆二形同居影反警戒也戒慎也經文作景非義也)</span>。</p>
<p>搆牛<span class='note-inline'>(古候反正作[(殼-一)/手]謂搆捋取乳也經文作觕古觸字誤作也)</span>。</p>
</div>
<div class='div-other'><a id='mulu2855' />
<p class='h2'>第三十五卷</p><p>舊款<span class='note-inline'>(或作款同口緩反廣雅款愛也蒼頡篇款誠重也)</span>。</p>
<p>八窖<span class='note-inline'>(古効反通俗文藏穀麥曰窖蒼頡篇窖城藏也)</span>。</p>
<p>遏絕<span class='note-inline'>(古文閼同於曷反爾雅遏止也謂逆相止也遏亦遮也)</span>。</p>
</div>
<div class='div-other'><a id='mulu2856' />
<p class='h2'>第三十六卷</p><p>自摑<span class='note-inline'>(宜作攫俱縛反攫㭄也搏也)</span>。</p>
<p>五捺<span class='note-inline'>(乃遏反謂手五指捺也經中作[揆-天+示]千計反埤蒼挑取也[揆-天+示]非此用也)</span>。</p>
<p>較之<span class='note-inline'>(古文作㰌同古學反廣雅較明也見也謂較然易見也經中有作挍比挍也)</span>。</p>
<p>自襞<span class='note-inline'>(卑亦反說文韏衣也廣雅襞屈也韏音丘院反)</span>。</p>
</div>
<div class='div-other'><a id='mulu2857' />
<p class='h2'>第三十七卷<span class='note-inline'>(先不音)</span></p></div>
<div class='div-other'><a id='mulu2858' />
<p class='h2'>第三十八卷</p><p>戢在<span class='note-inline'>(阻立反說文戢藏也亦聚也斂也)</span>。</p>
</div>
<div class='div-other'><a id='mulu2859' />
<p class='h2'>第三十九卷</p><p>俟彼<span class='note-inline'>(古文竢俟䇃三形同事几反爾雅俟待也)</span>。</p>
<p>猨猴<span class='note-inline'>(今作蝯同禹煩反似彌猴而大臂長其色有黑有黃鳴聲甚哀經文作猿非體也)</span>。</p>
<p>擗口<span class='note-inline'>(補革反廣雅檘分也亦裂也)</span>。</p>
<p>恤民<span class='note-inline'>(又作䘏同須律反爾雅恤憂也亦收也謂以財物與人曰賑恤之也經中作賉未詳所出也)</span>。</p>
</div>
<div class='div-other'><a id='mulu2860' />
<p class='h2'>第四十卷第四十一卷第四十二卷第四十三卷　第四十四卷　第四十五卷</p><p><span class='note-inline'>(已上並先不音)</span></p>
</div>
<div class='div-other'><a id='mulu2861' />
<p class='h2'>第四十六卷</p><p>瘡痍<span class='note-inline'>(與[日*旨]反通俗文體瘡曰痍頭瘡曰瘍也瘍音陽也)</span>。</p>
<p>氣劣<span class='note-inline'>(古文肐炁二形同墟既反氣息也下古文捋同力拙反劣弱也經文作劣誤也)</span>。</p>
</div>
<div class='div-other'><a id='mulu2862' />
<p class='h2'>第四十七卷</p><p>誦習<span class='note-inline'>(辭立反謂積習數為也經文作謂丑俠反言不止也謂非字義也)</span>。</p>
<p>抴電<span class='note-inline'>(又作曳同余世反引抴也電殄也言暫引即殄滅也)</span>。</p>
<p>膿血<span class='note-inline'>(古文[盥-水+囟]膿二形今作癑同奴公反潰血也經文作䐦非也)</span>。</p>
<p>醇酒<span class='note-inline'>(是均反不澆酒也亦十旬酒也)</span>。</p>
<p>㕮咀<span class='note-inline'>(方父側呂反㕮咀拍碎也)</span>。</p>
<p>來鎮<span class='note-inline'>(陟陳反說文鎮壓也經文作填徒顛反填滿也)</span>。</p>
</div>
<div class='div-other'><a id='mulu2863' />
<p class='h2'>第四十八卷</p><p>蜜提<span class='note-inline'>(或作締音徒計反城名也經文作[歹*土]此吐字是翻音作吐梨反蓫誤寫正)</span>。</p>
<p>挻樹<span class='note-inline'>(丑連反樹名也)</span>。</p>
<p>他支<span class='note-inline'>(秦言財幢經文作咃吱從口取轉舌也)</span>。</p>
<p>為幟<span class='note-inline'>(古文[惚-勿+土]同尺志反幖也通俗文私記曰幟謂劒蓋等五物幖為記也)</span>。</p>
<p>祗崇<span class='note-inline'>(諸時反尒雅祗敬也崇重也)</span>。</p>
<p>振給<span class='note-inline'>(古文振拒二形同諸胤反說文振舉也小雅振救也亦振發也經文作賑諸忍反尒雅賑富也謂隱賑富有也賑亦兩通也)</span>。</p>
<p>鰥獨<span class='note-inline'>(古頑反釋名云無妻曰鰥無子曰獨言鰥人愁悒不寑目常鱞鰥然如魚眼不閉故字從魚也)</span>。</p>
<p>酸酷<span class='note-inline'>(古文嚳焅俈三形同苦木反說文酷急也甚也謂暴虐也)</span>。</p>
<p>纂修<span class='note-inline'>(古文[維/凹]同子夘反字或作纘纘尒疋纘繼前修者也)</span>。</p>
</div>
<div class='div-other'><a id='mulu2864' />
<p class='h2'>第四十九卷</p><p>禱謝<span class='note-inline'>(都道反求福曰禱請也請於鬼神也謝辭也)</span>。</p>
<p>抱不<span class='note-inline'>(又作菢同蒲報反方言燕朝鮮之間謂伏鷄曰菢江東呼嫗經文作㲒未詳所出)</span>。</p>
<p>僥倖<span class='note-inline'>(又作儌同古堯反下音幸俗謂幸為僥倖言被其德澤也䔬望得儌遇也楚辭願僥倖以待時謂皆非其所得而得之者曰僥倖也)</span>。</p>
<p>而烙<span class='note-inline'>(力各反謂燒物著之曰烙也)</span>。</p>
<p>掬抱<span class='note-inline'>(又作鞠同居六反說文掬撮也抱持也)</span>。</p>
</div>
<div class='div-other'><a id='mulu2865' />
<p class='h2'>第五十卷<span class='note-inline'>(先不音)</span></p></div>
<div class='div-other'><a id='mulu2866' />
<p class='h2'>第五十一卷</p><p>綺語<span class='note-inline'>(墟蟻反不正也經文作倚非體也)</span>。</p>
<p>攘厭<span class='note-inline'>(而羊反攘除也却也下於[白-日+(丹-、+十)]反臥厭不悟者也)</span>。</p>
<p>欶乳<span class='note-inline'>(又作嗽同山角反通俗文含吸曰嗽經文作[敲-高+嘍]俗字)</span>。</p>
<p>饋遺<span class='note-inline'>(古文餽同渠愧反說文饋餉也遺與也)</span>。</p>
<p>稟食<span class='note-inline'>(補錦反說文稟賜也廣雅稟與也)</span>。</p>
<p>陽聾<span class='note-inline'>(餘章反通俗文作詳虛辭也漢書作陽謂不真也經文作佯音似羊反佯弱也佯非此義也)</span>。</p>
<p>蝗蟲<span class='note-inline'>(胡光胡孟二反毛詩蟲魚疏云阜螽蝗也今人謂蝗子為螽子一名蠶云是魚子化張斐解晉律云小曰蝩大曰蝗蝩音文凶反又之容反)</span>。</p>
</div></div>
<div class='div-other'><a id='mulu2867' />
<div class='div-other'><a id='mulu2868' />
<p class='h2'>雜阿含經第一<span class='note-inline'>(先不音)</span></p><p class="byline">玄應撰</p></div>
<div class='div-other'><a id='mulu2869' />
<p class='h2'>第二卷</p><p>獲泅<span class='note-inline'>(正字作汓同似由反說文浮水上也)</span>。</p>
<p>不憚<span class='note-inline'>(徒旦反廣雅憚驚也詩云我無憚暑箋云悼畏也亦忌也)</span>。</p>
</div>
<div class='div-other'><a id='mulu2870' />
<p class='h2'>第三卷<span class='note-inline'>(先不音)</span></p></div>
<div class='div-other'><a id='mulu2871' />
<p class='h2'>第四卷</p><p>恐怛<span class='note-inline'>(都達反怛懼也廣雅怛憂也方言怛痛也今或為驚<span class='corr'>憚</span>字也)</span>。</p>
<p>若鏵<span class='note-inline'>(古文㭉鏵二形今作釫或作鋘同胡瓜反犁刃也經文作鑱非也)</span>。</p>
<p>啾啾<span class='note-inline'>(子由反蒼頡篇眾聲也說文云小兒聲也)</span>。</p>
<p>掠詆<span class='note-inline'>(又作呧古文詆同都禮反廣雅詆欺也亦呵止)</span>。</p>
</div>
<div class='div-other'><a id='mulu2872' />
<p class='h2'>第五卷</p><p>拔茇<span class='note-inline'>(補達反說文草根也方言茇杜根也東齊曰茇或曰杜字也)</span>。</p>
<p>剽剝<span class='note-inline'>(芳妙反廣雅剽削也蒼頡篇云剽截也說文剽剝也剝謂脫皮膚也亦剝落也)</span>。</p>
</div>
<div class='div-other'><a id='mulu2873' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu2874' />
<p class='h2'>第七卷</p><p>剬割<span class='note-inline'>(又作剸同之兖反說文剬斷也亦截也經文作鈆錫之鈆非也)</span>。</p>
<p>尪瘵<span class='note-inline'>(又作尪古文從生作尫同烏皇反下側界反短小曰尪尪猶弱也瘵病也東齊曰瘼也)</span>。</p>
<p>惽悴<span class='note-inline'>(呼昆反下古文顇悴二形今作粹同茨邃反惽亂也亦癡也悴傷也憂也病也)</span>。</p>
<p>蹁躚<span class='note-inline'>(古文[仁-二+(櫋-木)]同蒲眠反下蘇眠反廣雅蹁蹮盤姍也亦旋行也經文作蹮跣非體也)</span>。</p>
<p>贔屓<span class='note-inline'>(古文奰[弗/心]二形今作㔗同皮䔬反下今作呬同羲䔬反西京賦云巨鼇贔屓薛綜注云作力怒也說文壯大也詩云不醉而怒也奰從三目從大三目益大也屓說文亦臥息也字從尸從貝聲經文作[阿-可+鼻]欷非也)</span>。</p>
</div>
<div class='div-other'><a id='mulu2875' />
<p class='h2'>第八卷　第九卷<span class='note-inline'>(並先不音)</span></p></div>
<div class='div-other'><a id='mulu2876' />
<p class='h2'>第十卷</p><p>蔭鷚<span class='note-inline'>(於禁反下力救反蔭覆也通俗文暮子日[麥*鳥]是也)</span>。</p>
<p>發荄<span class='note-inline'>(古來反說文草根也方言東齊謂根為荄也)</span>。</p>
<p>火㷮<span class='note-inline'>(音遭字林㷮燒木也經文作[怡-台+(天/小)]他念反)</span>。</p>
</div>
<div class='div-other'><a id='mulu2877' />
<p class='h2'>第十一卷　第十二卷　第十三卷　第十四卷　第十五卷　第十六卷　第十七卷　第十八卷<span class='note-inline'>(已上八卷並先不音)</span></p></div>
<div class='div-other'><a id='mulu2878' />
<p class='h2'>第十九卷</p><p>指蹴<span class='note-inline'>(千六反說文蹋也以足逆蹋之日蹴經文作[掫-耳+(土/示)]非體相字也)</span>。</p>
<p>顛沛<span class='note-inline'>(又作蹎䟺二形同都賢補昧反謂偃仆也經文作狽非體也)</span>。</p>
<p>探其<span class='note-inline'>(他含反尒雅探取也郭璞曰手摸取也說文手遠取物也)</span>。</p>
<p>脯腊<span class='note-inline'>(胥亦反周禮脯腊鄭玄曰乾肉薄析之曰脯小物全乾曰[爿*昔]腊猶昔也謂久昔也)</span>。</p>
<p>矛[矛*(替-曰+貝)]<span class='note-inline'>(麤亂反排䂎也字林小矛也經文作鋑古文鎸字又作爨坎也並非字義也)</span>。</p>
</div>
<div class='div-other'><a id='mulu2879' />
<p class='h2'>第二十卷<span class='note-inline'>(先不音)</span></p></div>
<div class='div-other'><a id='mulu2880' />
<p class='h2'>第二十一卷</p><p>斖斖<span class='note-inline'>(亡匪反斖斖猶微微也亦進皃也)</span>。</p>
<p>涕泗<span class='note-inline'>(息利反詩云涕泗滂沱傳曰自鼻出曰泗案泗即洟也洟音他計反自目出曰涕涕音他禮反也)</span>。</p>
</div>
<div class='div-other'><a id='mulu2881' />
<p class='h2'>第二十二卷　第二十三卷<span class='note-inline'>(已上並先不音)</span></p></div>
<div class='div-other'><a id='mulu2882' />
<p class='h2'>第二十四卷</p><p>迅飛<span class='note-inline'>(雖閏反爾雅云迅疾也經文作深濬字非也)</span>。</p>
<p>易韻<span class='note-inline'>(千閏反言聲音和韻也今取其義也)</span>。</p>
</div>
<div class='div-other'><a id='mulu2883' />
<p class='h2'>第二十五卷</p><p>封緘<span class='note-inline'>(古咸反字林束篋也廣雅緘索也亦閉也)</span>。</p>
<p>排湯<span class='note-inline'>(託唐反謂湯突也又音湯浪反出圍也經文作欓都郎反推也[禾*黨]非此義)</span>。</p>
</div>
<div class='div-other'><a id='mulu2884' />
<p class='h2'>第二十六卷</p><p>因釭<span class='note-inline'>(又作釭同古紅反說文釭轂口䥫也方言燕齊海岱之間名釭為鍋古禾反)</span>。</p>
<p>迦捭<span class='note-inline'>(臂彌反西國樹名也)</span>。</p>
</div>
<div class='div-other'><a id='mulu2885' />
<p class='h2'>第二十七卷　第二十八卷　第二十九卷<span class='note-inline'>(已上三卷並不音)</span></p></div>
<div class='div-other'><a id='mulu2886' />
<p class='h2'>第三十卷</p><p>猘狗<span class='note-inline'>(昌制反纂文云猘狂犬也)</span>。</p>
</div>
<div class='div-other'><a id='mulu2887' />
<p class='h2'>第三十一卷<span class='note-inline'>(並先不音)</span></p></div>
<div class='div-other'><a id='mulu2888' />
<p class='h2'>第三十二卷</p><p>沃壤<span class='note-inline'>(於木反沃美也溼也溉灌曰沃下而養反耎土也)</span>。</p>
<p>瘠薄<span class='note-inline'>(古文膌瘠[病-丙+束]三形同才亦反說文膌薄也瘦也)</span>。</p>
</div>
<div class='div-other'><a id='mulu2889' />
<p class='h2'>第三十三卷</p><p>詵陀<span class='note-inline'>(所巾反經中或作訕䭾所姧反又作散桑讚反或作[跳-兆+(轍-車)]字無所名也)</span>。</p>
</div>
<div class='div-other'><a id='mulu2890' />
<p class='h2'>第三十四卷　第三十五卷<span class='note-inline'>(已上兩卷並先不音)</span></p></div>
<div class='div-other'><a id='mulu2891' />
<p class='h2'>第三十六卷</p><p>犎牛<span class='note-inline'>(周成難字作犎音妃封反此牛形小髆上有犎漢書西或傳踈勒獻師子犎牛音封也)</span>。</p>
</div>
<div class='div-other'><a id='mulu2892' />
<p class='h2'>第三十七卷　第三十八卷<span class='note-inline'>(已上兩卷並先不音)</span></p></div>
<div class='div-other'><a id='mulu2893' />
<p class='h2'>第三十九卷</p><p>䏣蠅<span class='note-inline'>(且余反說文膽蠅乳肉中也經文作疸蛆二形非體也)</span>。</p>
<p>大忛<span class='note-inline'>(又作颿古文帆同扶嚴扶泛二反聲類船上帳也釋名隨風張慢颿㲹也便風疾汎汎然也)</span>。</p>
</div>
<div class='div-other'><a id='mulu2894' />
<p class='h2'>第四十卷　第四十一卷　第四十二卷<span class='note-inline'>(已上三卷並先不音)</span></p></div>
<div class='div-other'><a id='mulu2895' />
<p class='h2'>第四十三卷</p><p>縫紩<span class='note-inline'>(馳栗反說文縫衣廣雅紩納也亦縫衣也)</span>。</p>
<p>若昵<span class='note-inline'>(今作暱同女栗反爾雅昵近也亦親也謂私昵相親近也)</span>。</p>
<p>矛荻<span class='note-inline'>(又作藡同徒歷反蒹荻草也蒹音古甜反)</span>。</p>
<p>浚輪<span class='note-inline'>(古文濬[阿-可+睿]二形今作浚同雖閏反浚深也)</span>。</p>
<p>毿毿<span class='note-inline'>(蒼頡篇作[肆-聿+參]同蘇南反毛垂皃也通俗文毛長曰毿毿經文作參非體皃也)</span>。</p>
<p>四層<span class='note-inline'>(促登反說文重屋也亦重也山海經云雲蓋三層是也)</span>。</p>
</div>
<div class='div-other'><a id='mulu2896' />
<p class='h2'>第四十四卷　第四十五卷　第四十六卷<span class='note-inline'>(已上三卷並先不音)</span></p></div>
<div class='div-other'><a id='mulu2897' />
<p class='h2'>第四十七卷</p><p>皸坼<span class='note-inline'>(居雲去雲二反通俗文手足裂曰皸經文或龜坼莊子宋人有善為龜手之藥者注云其藥能令人手不龜并也)</span>。</p>
<p>匕首<span class='note-inline'>(補履反劍名也周禮考工記云匕首劒身長三尺重二斤一兩輕而便用也其頭似匕因曰匕首史記荊軻記右執匕首揕其胷是也揕音知禁反字從手也)</span>。</p>
</div>
<div class='div-other'><a id='mulu2898' />
<p class='h2'>第四十八卷</p><p>由相<span class='note-inline'>(今作塊同苦對反說文堅土也土塊也)</span>。</p>
<p>姧狡<span class='note-inline'>(古卬反狡謂姧偽狡猾也字從犬方言凡小兒多詐而獪也或謂之猾猾亦亂也經文從女作姣非也獪音古邁反)</span>。</p>
</div></div>
<div class='div-other'><a id='mulu2899' />
<p class='h1'>別譯阿含經第一卷</p><p class="byline">玄應撰</p>
<div class='div-other'><a id='mulu2900' /><p>駏驉<span class='note-inline'>(渠語反下許居反謂似騾而小牛父馬子是也)</span>。</p>
<p>晞乾<span class='note-inline'>(許機反方言晞慘也暴也北燕海岱之間謂暴乾為晞)</span>。</p>
<p>郁多<span class='note-inline'>(於六反或作欝多七條衣也)</span>。</p>
</div>
<div class='div-other'><a id='mulu2901' />
<p class='h2'>第二卷</p><p>蟒虵<span class='note-inline'>(莫朗反爾雅蟒王虵經文作[虫*(网-(ㄨ*ㄨ)+又)]蜽之[虫*(网-(ㄨ*ㄨ)+又)]非也)</span>。</p>
<p>纔全<span class='note-inline'>(在災反廣雅纔[斬/疋]也亦僅也經文作諧非也)</span>。</p>
<p>鵮食<span class='note-inline'>(尸咸反謂鵮者啄而食也經文有作貪或誤作龕皆非也)</span>。</p>
</div>
<div class='div-other'><a id='mulu2902' />
<p class='h2'>第三卷</p><p>鑿穽<span class='note-inline'>(才性反蒼頡篇云陷坑曰穽廣雅穽坑也)</span>。</p>
<p>㮯煮<span class='note-inline'>(古文䚠同胡昆反通俗文令心曰㮯繤文木未判為㮯經中作渾濁之渾非此義也)</span>。</p>
<p>總布<span class='note-inline'>(音忩通俗文經絲絹曰総総亦青白色也)</span>。</p>
<p>䍧羖<span class='note-inline'>(祖郎反下音古羊三歲曰䍧䍧然盛皃羖羝羯也)</span>。</p>
</div>
<div class='div-other'><a id='mulu2903' />
<p class='h2'>第四卷</p><p>湒湒<span class='note-inline'>(又作澀同子入史及二反字林沸[甚-匹+(岡-山+十)]也亦雨聲也)</span>。</p>
</div>
<div class='div-other'><a id='mulu2904' />
<p class='h2'>第五卷</p><p>荼毒<span class='note-inline'>(達胡反廣雅荼毒痛也亦行惡也)</span>。</p>
<p>鼷鼠<span class='note-inline'>(胡鷄反說文小鼠也言有毒者也亦言甘口鼠也)</span>。</p>
<p>髻髮<span class='note-inline'>(古文鬠髻二形今作栝同古活反字林髻絜髮也謂括束髮也或作結髮字)</span>。</p>
</div>
<div class='div-other'><a id='mulu2905' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu2906' />
<p class='h2'>第七卷</p><p>瘳損<span class='note-inline'>(勅流反尚書王翌日乃瘳瘳猶差也亦愈也)</span>。</p>
</div>
<div class='div-other'><a id='mulu2907' />
<p class='h2'>第八卷<span class='note-inline'>(先不音)</span></p></div>
<div class='div-other'><a id='mulu2908' />
<p class='h2'>第九卷</p><p>桁械<span class='note-inline'>(胡郎反通俗文拘罪者足曰桁械胡戒反械亦桁類也經文作核非也)</span>。</p>
<p>拘紖<span class='note-inline'>(幾愚反埤蒼桊牛拘也說文桊牛鼻環也下文忍反說文牛系也經文作倨靷非體也桊音居院反)</span>。</p>
<p>椶搣<span class='note-inline'>(子公反捉頭曰椶下音滅滅除也)</span>。</p>
<p>滲入<span class='note-inline'>(疏蔭反下漉曰滲滲竭也)</span>。</p>
</div>
<div class='div-other'><a id='mulu2909' />
<p class='h2'>第十卷</p><p>都澌<span class='note-inline'>(又作儩同相離反字林水索也亦盡也)</span>。</p>
<p>杚土<span class='note-inline'>(古文杚[禾*介]二形今作概概同公礙反杚量也廣雅云杚摩也杚亦平也平外斛曰杚也)</span>。</p>
</div>
<div class='div-other'><a id='mulu2910' />
<p class='h2'>第十一卷</p><p>毘紐<span class='note-inline'>(女九反正言毘瑟笯天經文作[但-日+刃]非也笯音奴故反)</span>。</p>
<p>一踔<span class='note-inline'>(丑白反謂半步曰踔也字體作[這-言+(蝷-虫)])</span>。</p>
<p>罥弶<span class='note-inline'>(巨向反字書施罝於道也經文作弶俗字也)</span>。</p>
</div>
<div class='div-other'><a id='mulu2911' />
<p class='h2'>第十二卷　第十三卷　第十四卷<span class='note-inline'>(已上三卷並先不音)</span></p></div>
<div class='div-other'><a id='mulu2912' />
<p class='h2'>第十五卷</p><p>兩須<span class='note-inline'>(思于反謂鎻須也經文作[金*胥]三蒼悉於反[金*胥]黎也[金*胥]非此義也)</span>。</p>
<p>得咽<span class='note-inline'>(古文㖶同一見反謂吞咽也漢書云以雪與氈并吞咽之是也)</span>。</p>
</div>
<div class='div-other'><a id='mulu2913' />
<p class='h2'>第十六卷　第十七卷　第十八卷<span class='note-inline'>(已上三卷並先不音)</span></p></div>
<div class='div-other'><a id='mulu2914' />
<p class='h2'>第十九卷</p><p>麻縕<span class='note-inline'>(一門反說文縕紼亂麻也經文作蘊紆文反謂束草爇火也蘊非字體也紼音甫勿反蓻音而悅反)</span>。</p>
</div>
<div class='div-other'><a id='mulu2915' />
<p class='h2'>第二十卷</p><p>[夢-夕+登]瞢<span class='note-inline'>(徒登反又丁鄧反韻集云失臥極也下亡登反經文作蹬非體也)</span>。</p>
<p>布穀<span class='note-inline'>(方言布穀自關而東梁楚間謂之鴶鵴周魏之間謂之擊穀自關而西或謂之布穀郭璞曰今江東呼為穫穀也鴶音古八反鵴居六反)</span>。</p>
<p>苾馥<span class='note-inline'>(蒲結反詩云苾苾芬芬箋云香也下扶福反香也)</span>。</p>
<p>芟截<span class='note-inline'>(所巖反刈草也詩傳曰芟除草也)</span>。</p>
</div></div>
<div class='div-other'><a id='mulu2916' />
<p class='h1'>佛般泥洹經上卷</p><p class="byline">玄應撰</p>
<div class='div-other'><a id='mulu2917' /><p>射埻<span class='note-inline'>(之允反又之[門@壬]反通俗文射堋曰埻埻中木曰的說文射臬也廣雅埻的也射侯也以熊虎之皮飾其側方制之以為埻臬音宜列反)</span>。</p>
<p>隣陬<span class='note-inline'>(古文聚聚二形今作聚同才句反廣雅聚居也謂人所聚居也)</span>。</p>
<p>乘桴<span class='note-inline'>(扶留反論語乘桴浮於海馬融曰編竹木也大者曰筏小者曰桴)</span>。</p>
<p>拔擢<span class='note-inline'>(徒卓反蒼頡篇擢抽也廣雅出也亦引也)</span>。</p>
<p>竹[竺-二+方]<span class='note-inline'>(字宜從草作芳聚落名也)</span>。</p>
<p>有㲲<span class='note-inline'>(又作<span class='corr'>[(鰥-魚)*毛]</span>同徒頰反字林㲲毛布也)</span>。</p>
</div>
<div class='div-other'><a id='mulu2918' />
<p class='h2'>下卷</p><p>厲渡<span class='note-inline'>(力制反尒雅由帶已上為厲由自也睞已下為揭褰衣也揭音去例反)</span>。</p>
<p>胞罠<span class='note-inline'>(補交反下武貧反大臣名也經文作[火*民]非也)</span>。</p>
<p>匈匈<span class='note-inline'>(許恭反匈匈沸撓之聲也漢書匈匈數千人聲是也經文從水作洶非也)</span>。</p>
<p>梓薪<span class='note-inline'>(又作梓同資里反字林梓楸也經文作樺非體也)</span>。</p>
<p>樟薪<span class='note-inline'>(之羊反豫樟木也生七年而可知也極大木也)</span>。</p>
<p>柟薪<span class='note-inline'>(奴含反尒雅梅柟郭璞曰似杏實而酸葉似乘也)</span>。</p>
<p>金植<span class='note-inline'>(又作㯰同時吏反尒雅植謂之傳郭璞云戶持璅植也)</span>。</p>
<p>頓槍<span class='note-inline'>(且羊反案槍猶[木*丘]也至也謂頭頓至地也經文從足作蹌尒雅蹌蹌動也蹌非經意也)</span>。</p>
<p>嗷嗷<span class='note-inline'>(五高反說文眾口啾也詩云哀鳴嗷嗷傳曰未得安集嗷嗷然也)</span>。</p>
<p>吊唁<span class='note-inline'>(又作喭讞這三形同冝箭反鳴詩云弔生曰唁亦弔失國曰唁也)</span>。</p>
</div></div>
<div class='div-other'><a id='mulu2919' />
<p class='h1'>大般涅盤經</p><p class="byline">玄應撰</p><p>沃野<span class='note-inline'>(烏梏反字林云溉灌名沃沃澆也廣雅溼也亦美也)</span>。</p>
<p>有憾<span class='note-inline'>(胡紺反廣雅憾怨恨也字林憾不安)</span>。</p>
<p>禮賂<span class='note-inline'>(力故反毛詩傳賂遺也謂以物相請謁也)</span>。</p>
<p>腆美<span class='note-inline'>(古文作腆同他典反方言腆重也東齊之間謂之腆廣雅腆至也美也腆厚也善也)</span>。</p>
<p>玄黮<span class='note-inline'>(勅感反玄赤黑色也聲類黮深黑也說文桑葚之黑也黤黮不明淨也)</span>。</p>
<p>井餼<span class='note-inline'>(布覺反人名也書無此字應誤作也疑饜字也)</span>。</p>
<p>勗勉<span class='note-inline'>(許玉反下靡辯反方言齊魯謂勉曰勗勵也勉勸強也小尒雅云勤勉力事也)</span>。</p>
<p>補繕<span class='note-inline'>(是戰反廣雅修截繕治也說文繕補也)</span>。</p>
<p>不啻<span class='note-inline'>(施豉反更多也說文說時也經文作翅羽之[翅-羽+月]非也)</span>。</p>
</div>
<div class='div-other'><a id='mulu2920' />
<p class='h1'>人本欲生經</p><p class="byline">玄應撰</p><p>躡㯢<span class='note-inline'>(字體作[這-言+(企-止+束)]正作[企-止+疌]同女輒反說文機下足所履也下士眷反㯢聚也)</span>。</p>
</div>
<div class='div-other'><a id='mulu2921' />
<p class='h1'>尸迦羅越六向拜經一卷<span class='note-inline'>(並無字可音訓)</span>梵志阿跋經</p><p class="byline">玄應撰</p><p>徬徨<span class='note-inline'>(蒲光反下胡光反彷徨徘徊也埤蒼傍偟彷佯也)</span>。</p>
<p>圭銖<span class='note-inline'>(古携反下市珠反六十四黍為一圭四圭曰撮十二粟而重一分十二分重一銖也)</span>。</p>
<p>酗醟<span class='note-inline'>(又作酗同許具反下禹命反以酒為凶謂酗說文酗醟也通俗文酖酒曰酗酗酒曰醟也)</span>。</p>
<p>孤寠<span class='note-inline'>(瞿庚反尒雅寠貧也字書寠空也貧空無禮也)</span>。</p>
<p>櫛梳<span class='note-inline'>(又作楖同側怢反說文櫛梳比之總名也梳理髮也)</span>。</p>
<p>彎弧<span class='note-inline'>(戶都反說文弓也周易黃帝氏作弦木為弧剡木為矢以威天下也)</span>。</p>
<p>匪惶<span class='note-inline'>(又作遑同戶光反遑暇也廣雅遽也謂忩遽也)</span>。</p>
<p>謣夷<span class='note-inline'>(火故反人名也依字又作[嚅-而+干]號謣也)</span>。</p>
<p>昆弟<span class='note-inline'>(又作罤同孤魂反說文周人謂兄為昆尒雅昆兄也)</span>。</p>
</div>
<div class='div-other'><a id='mulu2922' />
<p class='h1'>梵冈六十二見經</p><p class="byline">玄應撰</p><p>鞬橛<span class='note-inline'>(冝作[木*梟]建言反文字集略云[木*梟]子樗蒲釆名也巨月反)</span>。</p>
<p>落毦<span class='note-inline'>(仁志反以毛羽為毦飾若今刀矟毦也)</span>。</p>
</div>
<div class='div-other'><a id='mulu2923' />
<p class='h1'>寂志果經</p><p class="byline">玄應撰</p><p>夷耑<span class='note-inline'>(都桓反又作湍人名也應云何夷他梵言訛轉也此譯云來也)</span>。</p>
<p>灼<span class='corr'>惕</span><span class='note-inline'>(之若反下古文愁同汀歷反灼謂憂懼也亦痛也惕愁也)</span>。</p>
<p>虛誕<span class='note-inline'>(達坦反誕欺也亦大也謾也不實也謾音莫諫反)</span>。</p>
<p>區疑<span class='note-inline'>(去虞反區別也區區亦小皃也又處所也)</span>。</p>
<p>鷄鶩<span class='note-inline'>(莫族反尒雅舒鳧鶩郭璞曰即鴨也)</span>。</p>
<p>饐口<span class='note-inline'>(古文作䬥同於吏反論語食饐而餲孔安國曰饐餲臭味變也餲音烏芥反)</span>。</p>
<p>羇縶<span class='note-inline'>(又作馽同猪立反毛詩傳縶絆也亦拘執也)</span>。</p>
<p>從削<span class='note-inline'>(又作鞘韒二形同私誚反方言劒削關西曰鞞所以藏刀之刃者鞞音補迷反)</span>。</p>
<p>懲改<span class='note-inline'>(直陵反廣雅懲止也)</span>。</p>
</div>
<p class='juan'>一切經音義卷第五十二</p>
</div><!-- end of div[@id='body'] -->
</body></html>