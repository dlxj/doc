<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu3823' />一切經音義卷第六十七</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音阿毘達磨集異門足論下帙十卷　琳</p>
<p style="margin-left:1em">識身足論十七卷　琳</p>
<p style="margin-left:1em">界身足論三卷　琳</p>
<p style="margin-left:1em">品類足論十八卷　琳</p>
<p style="margin-left:1em">眾事分阿毘曇論十二卷<span class="corr"/>　琳</p>
<p style="margin-left:1em">阿毘曇毘婆沙論六十<span class="corr">卷</span>　玄</p>
<p style="margin-left:2em">右六論一百一十卷同此卷音。</p>
</li>
</ul></div>
<div class='div-other'><a id='mulu3824' />
<p class='h2'>阿毘達磨集異門足論卷第十一</p><p class="byline">沙門慧琳撰</p><p>親暱<span class='note-inline'>(下尼窐反字書正體從匿作暱論文從尼作呢俗用字也杜注左傳云暱親也說文曰近也從日匿聲也)</span>。</p>
</div>
<div class='div-other'><a id='mulu3825' />
<p class='h2'>第十二卷</p><p>栽櫱<span class='note-inline'>(上音載來反鄭注禮記云栽植也春秋傳云楚圃蔡里而栽植也說文義同從木[栽-木]聲[栽-木]音同上也下岸葛反郭璞注方言云櫱謂殘餘也說文云櫱伐木餘也從木獻聲古文作枿或作櫱論文作糵音百非也)</span>。</p>
<p>[夢-夕+登]瞢<span class='note-inline'>(上騰隥反考聲云[夢-夕+登]瞢臥初起皃也下墨堋反杜注左傳云瞢悶也說文目不明也從苜從䀏䀏目數搖也[夢-夕+(心/ㄆ)]音稜鄧反)</span>。</p>
<p>躊躇<span class='note-inline'>(上宙留反下筯廬反考聲云躊躇不行也古今正字躊躇言猶豫也二字竝從足壽著皆聲)</span>。</p>
<p>大劫庀那<span class='note-inline'>(庀音匹弭反梵語也唐云阿羅漢名)</span>。</p>
<p>耕墾<span class='note-inline'>(下肯很反廣雅云墾治也郭注方言云耕墾用力者也蒼頡篇云墾耕也古今正字亦治也耕也從土墾消聲)</span>。</p>
<p>堅鞕<span class='note-inline'>(下額更反字書又作硬也廣雅云[革*(丙/(敲-高))]堅也說文從革㪅聲㪅正更字也)</span>。</p>
<p>嗢柁南<span class='note-inline'>(上溫鶻反中音陀我反)</span>。</p>
</div>
<div class='div-other'><a id='mulu3826' />
<p class='h2'>第十三卷</p><p>麁獷<span class='note-inline'>(下虢猛反論文作鑛非也義前第九卷中已具釋訖)</span>。</p>
<p>貯積<span class='note-inline'>(上猪呂反杜注左傳云貯稸也顧野王云所謂盛貯也古今正字義同從貝宁聲宁音除呂反)</span>。</p>
<p>肪膏<span class='note-inline'>(上放房反考聲云獸腹中肥膏也說文肪[夗-夕+月]也從肉方聲也下果勞反鄭注周禮云膏脂也顧野王云膏謂潤之也說文亦[夗-夕+月]也從肉高聲)</span>。</p>
<p>膿血<span class='note-inline'>(上乃冬反正作癑或作膿今通作膿字又作鹽也顧野王云膿㿈疽精血也古今正字義同從月農聲)</span>。</p>
</div>
<div class='div-other'><a id='mulu3827' />
<p class='h2'>第十四卷</p><p>卷[縮-百+(囟-乂+夕)]<span class='note-inline'>(上橛圓反又音厥遠反亦粗通考聲云卷曲也亦作[病-丙+卷]云[病-丙+卷]癵手足病也下搜六反韓詩傳云縮歛說文丈正作[摍-百+(囟-乂+又)]云蹙也亦抽也[摍-百+(囟-乂+又)][捆-木+支]不申也從手[宿-百+(囟-乂+又)]聲[捆-木+支]音細六反)</span>。</p>
</div>
<div class='div-other'><a id='mulu3828' />
<p class='h2'>第十五卷</p><p>憙法<span class='note-inline'>(上希記反論文作憘與憙通用字也考聲云憙好也心所悅也廣雅云憙媺也說文云恱也從心喜聲㜫音尾[夗-夕+月]反)</span>。</p>
<p>齅香<span class='note-inline'>(上休又反說文云以鼻就臭也從鼻臭聲也臭音醜獸反)</span>。</p>
<p>誑讇<span class='note-inline'>(上俱況反賈注國語云誑猶惑也杜注左傳云欺也說文義同從言狂聲也下覘染反何休注公羊傳諂侫也說文云諛也從言閻聲諛音臾論文作諂俗字也)</span>。</p>
<p>詭詐<span class='note-inline'>(上歸毀反論文作詭不成字書寫錯誤也許叔重注淮南子云詭慢也廣雅云詭隨惡也說文云責也從言危聲也下責亞反)</span>。</p>
<p>無隙<span class='note-inline'>(下卿逆反賈注國語云隙璺也顧野王云憾也說文從阜[光-兀+(日/小)]聲[光-兀+(日/小)]音上同論文作隟俗字也)</span>。</p>
</div>
<div class='div-other'><a id='mulu3829' />
<p class='h2'>第十六卷</p><p>彎弓<span class='note-inline'>(上綰關反蒼頡篇云彎引也說文云持弓引矢也從弓䜌聲䜌音攣)</span>。</p>
<p>跳躑<span class='note-inline'>(上狄遙反蒼頡篇云跳踊也廣雅云上也說文云踊也從足兆聲也下程戟反字書正[跍-十+帝]也論文作躑俗字行用已夂故存之也)</span>。</p>
<p>迫迮<span class='note-inline'>(上[袖-由+方]陌反顧野王云迫猶逼也廣雅云陿也說文云近也從辵白聲下爭革反蒼頡篇云迮止也考聲云狹小也說文從辵乍聲辵音丑略反)</span>。</p>
<p>[民/日/(虫*虫)]㭰<span class='note-inline'>(上問分反案字書正體字亦作蚊也論文作蚉俗行用字也字統云蚊齧人飛蟲以昬時而出故字從昬也說文從昬䖵聲齧音妍結反下卒髓反正體字論文作[口*(隹/乃)]非也考聲云㭰鳥口也說文云㭰識之也從此朿聲髓音雖㭰反朿音次也)</span>。</p>
</div>
<div class='div-other'><a id='mulu3830' />
<p class='h2'>第十七卷</p><p>勇悍<span class='note-inline'>(下寒且反字或作忓也家語云悍亦勇也莊子云而我不聽我則無悍說文亦勇也從心旱聲也)</span>。</p>
<p>躁擾<span class='note-inline'>(上遭喿反正作躁論文作槮是槮袂字音衫斬反非心躁字也前第十卷中已具釋訖下音人沼反)</span>。</p>
<p>所甞<span class='note-inline'>(下音常案字書甞正體字也論文作甞非也顧野王云甞試也說文云口味之也從甘尚聲也)</span>。</p>
</div>
<div class='div-other'><a id='mulu3831' />
<p class='h2'>第十八卷</p><p>揄揚<span class='note-inline'>(上庾朱反下養章反字書云揄引也孔注尚書云揚舉也又云大言而疾曰揚也鄭箋詩云揚激也廣雅云明也說文云揄亦引也揚飛舉也二字並從手俞易皆聲)</span>。</p>
<p>啄啖<span class='note-inline'>(上陟角反字書正體字也論文作啄俗字也廣雅云啄齧也說文鳥食也從口啄聲也下談敢反正啖字也論文作噉俗用字也廣雅云噉食也說文從口炎聲)</span>。</p>
<p>骨鎖<span class='note-inline'>(下蘇果反正體字也論文作鎖非也撿諸字書悉無此鎖字也考聲云鎖連環也字書云鎖還束也古今正字義同從金[肖-月+貝]聲[巢-果+貝]音與上同)</span>。</p>
</div>
<div class='div-other'><a id='mulu3832' />
<p class='h2'>第十九卷</p><p>婆羅痆斯<span class='note-inline'>(痆音赧黠反梵語也)</span>。</p>
<p>磨瑩<span class='note-inline'>(上莫波反下縈定反前法薀足論第七卷中已釋訖)</span>。</p>
<p>嫉結<span class='note-inline'>(上秦栗反王逸注楚辭云害賢曰嫉害色曰妬古今正字從女疾聲)</span>。</p>
<p>若榛<span class='note-inline'>(仕臻反考聲云榛草木茷盛也古今正字義同從木秦聲也)</span>。</p>
<p>設臘婆水相<span class='note-inline'>(臘音藍荅反論文作獵誤也梵語云西國河名也)</span>。</p>
<p>火燄<span class='note-inline'>(下閻贍反尚書云火始[炎*(刀/臼)][炎*(刀/臼)]也說文云火微行[炎*(刀/臼)][炎*(刀/臼)]也從炎臽聲論文作焰非也)</span>。</p>
</div>
<div class='div-other'><a id='mulu3833' />
<p class='h2'>第二十卷</p><p>船筏<span class='note-inline'>(下煩襪反方言云[簿-尃+卑]謂之筏也埤蒼筏[簿-尃+卑]也古今正字從竹伐聲[簿-尃+卑]步皆反)</span>。</p>
<p>隄䧜<span class='note-inline'>(上底奚反徒奚反義同蘇林注漢書云隄限也蒼頡篇云隄封也韋昭云積土為封限也古今正字從阜是聲也下蕩郎反鄭箋詩云溏塗也許叔重注淮南子云隄也埤蒼云長沙謂隄曰䧜也即國語云陂䧜污庳是也古今正字從阜唐聲)</span>。</p>
<p>牆塹<span class='note-inline'>(匠羊反正牆字也論文作塘俗字也顧野王云牆亦垣也論語云夫子之牆數仞也說文云垣蔽也從爿嗇聲嗇音使力反下韱漸反)</span>。</p>
</div></div>
<div class='div-other'><a id='mulu3834' />
<div class='div-other'><a id='mulu3835' />
<p class='h2'>阿毘達磨識身足論卷第一</p><p>巨溟<span class='note-inline'>(下茗經反莊子云溟天池也司馬彪注云溟南北極也去日月遠故以溟為名也字書云溟海也說文從水冥聲冥音同上)</span>。</p>
<p>瀑流<span class='note-inline'>(上袍報反詩傳云瀑疾風雨也文字典說云江河水漲急也說文云疾雨也從水㬥聲㬥音同上)</span>。</p>
<p>著[肉*(遻-(這-言))]<span class='note-inline'>(上長略反下昂各反正體[月*(遻-(這-言))]字也論文作腭俗用字也考聲云[月*(遻-(這-言))]齗反從肉㖾聲㖾音冋上諸字書並無此[月*(遻-(這-言))]字唯說文有谷音巨略反口上阿也從口上仌象其理也象形字也)</span>。</p>
</div>
<div class='div-other'><a id='mulu3836' />
<p class='h2'>第二卷</p><p>誹謗<span class='note-inline'>(上匪微反大戴禮云正誹謗之木欲諫之鼓也說文云謗也從言非聲下牓浪反杜注左傳云謗毀也說文義同從言旁聲旁音薄晃反)</span>。</p>
<p>捺落迦<span class='note-inline'>(上難姐反梵語也云地獄名也)</span>。</p>
</div>
<div class='div-other'><a id='mulu3837' />
<p class='h2'>第三卷</p><p>鉆部盧<span class='note-inline'>(上儉炎反梵語云外道法名也)</span>。</p>
<p>牧驢頞李瑟吒<span class='note-inline'>(上音木次呂猪反頞音遏梵語云苾蒭名也)</span>。</p>
</div>
<div class='div-other'><a id='mulu3838' />
<p class='h2'>第四卷</p><p>欲廛<span class='note-inline'>(下徹連反鄭注周禮云廛謂城邑之居也鄭又注云市廛物邸舍也言為眾欲所聚亦如人之居於廛肆也亦作纏考聲云纏繞也束也言被諸欲纏繞束縛也說文云廛一畝半一家之居也從广墨聲論文作厘非也)</span>。</p>
</div>
<div class='div-other'><a id='mulu3839' />
<p class='h2'>第五卷<span class='note-inline'>(無字音釋)</span></p></div>
<div class='div-other'><a id='mulu3840' />
<p class='h2'>第六卷</p><p>若癰<span class='note-inline'>(下擁恭反司馬彪注莊子云浮熱為瘭不通為癰也說文云腫也從疒雝聲雝音上同擁音邕拱反瘭音摽也)</span>。</p>
<p>或撥<span class='note-inline'>(下般未反毛詩傳云撥猶絕也王逸注楚辭云棄也廣雅除也文字典說云治也從手發聲)</span>。</p>
</div>
<div class='div-other'><a id='mulu3841' />
<p class='h2'>第七卷</p><p>冥闇<span class='note-inline'>(上覓瓶反考聲云冥幽暗也詩傳云冥窈也鄭箋詩云夜也郭注尒雅云幼稚者冥昧也說文云幽也從冂六日數十六日而月始虧也從冂聲冂音覓下菴紺反埤蒼云闇劣弱也字書云冥也說文云閉門也從門音聲也窈音要小反稚音遲里反)</span>。</p>
<p>愚癡<span class='note-inline'>(上遇俱反下耻知反<span class='corr'>埤</span>蒼云癡騃也淮南子云不免於狂癡也說文云不惠也從疒疑聲疒音女厄反)</span>。</p>
</div>
<div class='div-other'><a id='mulu3842' />
<p class='h2'>第八卷　第九卷　第十卷<span class='note-inline'>(已上並無字音訓)</span></p></div>
<div class='div-other'><a id='mulu3843' />
<p class='h2'>阿毘達磨識身足論卷第十一</p><p>博戲<span class='note-inline'>(下希義反尒雅云戲謯也詩傳云戲逸豫也古今正字從戈䖒聲䖒音欣衣反)</span>。</p>
<p>耽<span class='corr'>婬</span><span class='note-inline'>(上荅甘反下音<span class='corr'>淫</span>孔注尚書云<span class='corr'>婬</span>過也賈注國語云<span class='corr'>婬</span>邪也又云失禮忘善<span class='corr'>曰婬</span>也鄭注禮記云<span class='corr'>婬</span>猶放也說文曰私迎也從女㸒聲㸒音同上)</span>。</p>
</div>
<div class='div-other'><a id='mulu3844' />
<p class='h2'>第十二卷</p><p>纔覩<span class='note-inline'>(上在來反又音在顧野王云纔猶僅也漢書云纔數目耳古今正字從糸[毚-、]聲[毚-、]音仕咸反下都魯反廣雅云覩視也古今正字云覩見也從見者聲)</span>。</p>
<p>螘卵<span class='note-inline'>(上宜倚反正作螘字論文作蟻通用字也尒雅云小者螘也說文蚍蜉也云從虫豈聲下巒管反)</span>。</p>
<p>濯[泳-永+(生/(丹-、+〡))]<span class='note-inline'>(上直角反詩傳云濯滌也又云濯所以救熱也顧野王云洛也廣雅云濯洗也說文云浣也從水翟聲翟音狄也下正體清字也)</span>。</p>
</div>
<div class='div-other'><a id='mulu3845' />
<p class='h2'>第十三第十四第十五第十六第十七<span class='note-inline'>(已上五卷竝無字音訓)</span></p></div></div>
<div class='div-other'><a id='mulu3846' />
<div class='div-other'><a id='mulu3847' />
<p class='h2'>阿毘達磨界身足論上卷</p><p>聰叡<span class='note-inline'>(上麤公反詩傳云聰聞也韓詩云明也孔注尚書云[聽-王]也說文察也從耳怱聲怱音同上下營惠反尚書云叡作聖廣雅云智也賈注國語云明也說文云深明也從[(├/(月-一))*又]從目從谷省聲[(├/(月-一))*又]咅殘)</span>。</p>
<p>嚻舉<span class='note-inline'>(上希驕反鄭注周禮云嚻讙也顧野王云嚻猶誼譁也尒雅云閑也說文聲也器出頭上也從㗊從頁頁音首也㗊音莊立反)</span>。</p>
<p>尤蛆<span class='note-inline'>(下覻余反考聲云蛆敗肉中蟲也古今正字云蝍蛆[其-(一/八)]螮馬蚿也音弦北燕謂之蛆渠也從虫且聲)</span>。</p>
<p>很悷<span class='note-inline'>(上痕艮反下犁帝反前集異門論第三卷中已釋訖)</span>。</p>
<p>瞑眩<span class='note-inline'>(上綿偏反正體字也論文作靦非也下玄絹反尚書云若藥不瞑眩厥疾不瘳考聲云瞑眩困悶也蒼頡篇云視之不明也賈注國語云目惑也說文云瞑翕目也從目冥冥亦聲眩目無常主也從目玄聲)</span>。</p>
</div>
<div class='div-other'><a id='mulu3848' />
<p class='h2'>中卷　下卷<span class='note-inline'>(並無字可音訓)</span></p></div>
<div class='div-other'><a id='mulu3849' />
<p class='h2'>後序</p><p>紕[革*(丙/(敲-高))]<span class='note-inline'>(上正毘反考聲云紕帛踈薄也禮記云一切紕謬則民莫得其死也鄭玄注云紕猶錯也古今正字從糸比聲也下額更反廣雅云鞕堅也說文云從革更聲論文從石作硬俗用字也)</span>。</p>
<p>雄傑<span class='note-inline'>(下乾蘗反鄭注禮記云傑謂才能也詩傳云傑特立也箋云英傑也考聲云才過萬人曰傑也淮南子云智過千人者謂之傑也古今正字云敖也從人桀聲敖音五刀歹)</span>。</p>
<p>忼慨<span class='note-inline'>(上苦朗反下開愛反顧野王云忼慨不得志也又云忼慨謂憤壯慨歎太息也或為愾字文字典說云忼慨惋憤也二字並從心亢既皆聲也論文作慷愷非也)</span>。</p>
<p>繄可<span class='note-inline'>(上壹奚反考聲云繄歎聲也顧野王云繄發語聲為繄也文字典說云助語之辭也從糸殹聲殹音壹計反)</span>。</p>
<p>殫言<span class='note-inline'>(上旦蘭反考聲云殫殛盡也孔注尚書亦云盡也古今正字義同從歺單聲殛音矜力反歺音在安反)</span>。</p>
<p>虛簉<span class='note-inline'>(下初瘦反杜注左傳云簉副也考聲云廁也充也古今正字從草造聲論文從竹作簉傳寫誤也)</span>。</p>
<p>操觚<span class='note-inline'>(上草遭反考聲云操持也取也文字典說從手喿聲喿音搔躁反下古胡反正從木作柧通俗文云柧八棱也云削木為八稜操以書也古人用之今則不用也說文亦棱也從木瓜聲論作觚酒器也)</span>。</p>
<p>函杖<span class='note-inline'>(上音含鄭注禮云含容也)</span>。</p>
<p>彫斲<span class='note-inline'>(上鳥僚反考聲云彫飾也孔注尚書云彫畫也顧野王云鐫剋之也廣雅云鏤也文字典說云彫琢文也刻畫也從彡周聲彡音杉也下竹角反孔注尚書云斲削也杜注左傳云執斲者匠人也說文云斫也從斤[斲-斤]聲[斲-斤]音投斗反)</span>。</p>
<p>波[滕-月+舟]<span class='note-inline'>(下特登反毛詩云百川[滕-月+舟]沸也考聲及顧野王並云[滕-月+舟]水上涌也文字典說云水沸涌也從水[舟*(券-刀)]聲也[舟*(券-刀)]音沉錦反字書正作[滕-月+舟]論文作[潫-糸+馬]非也字或作[滕-月+洀]也與[滕-月+舟]同也)</span>。</p>
</div></div>
<div class='div-other'><a id='mulu3850' />
<p class='h1'>阿毘達磨品類足論第一卷</p><p class="byline">沙門慧琳撰</p>
<div class='div-other'><a id='mulu3851' /><p>所齅<span class='note-inline'>(下休宥反論語云子路拱之三齅而作說文云以鼻就臭也故從鼻鼻亦聲也)</span>。</p>
<p>歰性<span class='note-inline'>(上山立反正體字也王逸注楚辭云歰難也郭注方言云歰猶吝也說文云不滑也從四止二倒書二正也論文從水作澁俗字非也)</span>。</p>
<p>寬曠<span class='note-inline'>(下郭謗反孔注尚書云曠空也廣雅云大也蒼頡篇云䟽曠也說文云明也從日廣聲)</span>。</p>
</div>
<div class='div-other'><a id='mulu3852' />
<p class='h2'>第二卷</p><p>耽嗜<span class='note-inline'>(下時利反鄭注禮記云耆貪也孔注尚書云甘耆無猒足也說文云嗜欲喜之也從口耆聲)</span>。</p>
</div>
<div class='div-other'><a id='mulu3853' />
<p class='h2'>第三卷</p><p>羸惙<span class='note-inline'>(上力為反賈注國語云羸病也許叔重注淮南子云劣也杜注左傳云弱也說文云瘦也從羊[嬴-女]聲[嬴-女]音力臥反下丁劣反考聲云惙弱皃也詩傳云惙憂也郭注方言云忡惙怖意也文字典說從心叕聲叕音丁衛反忡音丑中反)</span>。</p>
<p>寧謐<span class='note-inline'>(下民必反郭注尒雅云謐靜也文字典說從言[必/皿]聲[必/皿]音同上)</span>。</p>
<p>躁擾<span class='note-inline'>(上子到反下饒沼反前集異門足論第十卷中已釋訖)</span>。</p>
<p>傲誕<span class='note-inline'>(上遨告反考聲云傲憍倨也慢也文字典說云傲不敬也從人敖聲字或作[(敖-士+出)/女]也論文作慠俗用字也下壇旦反孔注尚書云誕欺也又云大也許叔重注淮南子云慢也文字典說從言延聲)</span>。</p>
</div>
<div class='div-other'><a id='mulu3854' />
<p class='h2'>第四卷<span class='note-inline'>(無字音釋)</span></p></div>
<div class='div-other'><a id='mulu3855' />
<p class='h2'>第五卷</p><p>四[桓-旦+(尸@乙)]<span class='note-inline'>(嚶革反正從車作軶考工記云車人為軶長六尺謂轅端壓牛領者也論從手作扼非此義也是扼椀字)</span>。</p>
</div>
<div class='div-other'><a id='mulu3856' />
<p class='h2'>從第六卷至第十八卷計一十三卷<span class='note-inline'>(文易竝無難字可音釋)</span></p></div></div>
<div class='div-other'><a id='mulu3857' />
<div class='div-other'><a id='mulu3858' />
<p class='h2'>眾事分阿毘曇論第一卷<span class='note-inline'>(無字可音釋)</span></p></div>
<div class='div-other'><a id='mulu3859' />
<p class='h2'>第二卷</p><p>捷疾<span class='note-inline'>(上潛葉反考聲云捷健也疾也慧也亦作疌云行疾也毛詩捷勝也杜注左傳云捷克也說文云獵也從手疌聲疌音同上獵音力合反)</span>。</p>
<p>飄馳<span class='note-inline'>(上疋瓢反詩傳云迴風為飄也郭注尒雅云箕為飄風也文字典說從風票聲票必遙反)</span>。</p>
</div>
<div class='div-other'><a id='mulu3860' />
<p class='h2'>第三卷<span class='note-inline'>(無字音訓)</span></p></div>
<div class='div-other'><a id='mulu3861' />
<p class='h2'>第四卷</p><p>摶食<span class='note-inline'>(上徒鸞反杜注左傳云摶手摶也考聲云摶令相著也文字典說云圜也從手專聲論文從耑作揣是揣量字非手摶義也揣音初委反)</span>。</p>
<p>猗覺枝<span class='note-inline'>(上意冝反詩傳云猗歎辭也又云角而束之曰猗說文云犗犬也從犬奇聲[愘-ㄆ+丰]音革賣反)</span>。</p>
</div>
<div class='div-other'><a id='mulu3862' />
<p class='h2'>第五卷</p><p>隄䧜<span class='note-inline'>(上帝奚反蘇林注漢書云隄封萬井也韋昭云積土為封限也說文隄䧜也從阜是聲也下蕩郎反尒雅云廟中路謂之䧜也鄭箋詩云䧜當塗也許叔重注淮南子云䧜亦隄也埤蒼云長沙人謂隄曰䧜也考聲云䧜陪土為路也云隄也古今正字亦云隄也陂䧜也從阜唐聲論文作堤塘俗通用字也)</span>。</p>
</div>
<div class='div-other'><a id='mulu3863' />
<p class='h2'>第六卷至第十二卷<span class='note-inline'>(並無字可音訓)</span></p></div></div>
<div class='div-other'><a id='mulu3864' />
<div class='div-other'><a id='mulu3865' />
<p class='h2'>阿毘曇毘婆沙論第一卷</p><p class="byline">沙門玄應撰</p><p>阿毘曇<span class='note-inline'>(或言阿毗達磨或云阿鼻達磨皆梵言轉也此譯云勝法或言無比法以詮慧故也或云向法以因向果或名對法以智對境也)</span>。</p>
<p>毘婆沙<span class='note-inline'>(隨相論作毗頗娑此云廣解應言鼻婆沙譯云種種說或言分分說或言廣說同一義也)</span>。</p>
<p>優波提舍<span class='note-inline'>(此云逐分別所說法門隨後即釋舊人義譯為論義經也)</span>。</p>
<p>犍度<span class='note-inline'>(巨焉反此言訛略也應云娑犍圖犍音居言反此云聚中阿含經云犍度者此言積木義亦一也)</span>。</p>
<p>評曰<span class='note-inline'>(皮命反謂量議也字書評訂也訂音徒頂反說文云訂評議也)</span>。</p>
</div>
<div class='div-other'><a id='mulu3866' />
<p class='h2'>第二卷<span class='note-inline'>(先不音)</span></p></div>
<div class='div-other'><a id='mulu3867' />
<p class='h2'>第三卷</p><p>渴伽月<span class='note-inline'>(藏經作佉伽皆訛也正言朅伽朅音去謁反此譯云犀牛毗沙拏此云角謂犀牛一角亦獨也喻獨覺也言一一獨居山林也)</span>。</p>
<p>般吒<span class='note-inline'>(此訛略也應言般荼迦此云黃門其類有五般荼迦捴名一謂具男根而不生子二[倔-出]利沙般荼迦[倔-出]利沙此云妬謂見他共婬即發情欲不見不發三扇荼般荼迦謂本來男根不滿故不能生子四博叉般荼迦謂半月作男半月作女博叉此云助謂兩半月助成一滿月也五留拏般荼迦謂被刑男根留拏此云割也)</span>。</p>
</div>
<div class='div-other'><a id='mulu3868' />
<p class='h2'>第四卷</p><p>刀鞘<span class='note-inline'>(小尒疋作鞘諸書作削同思誚反方言劒削關東謂之削關西謂之鞞音餅說文刀鞞也江南音嘯關中音笑)</span>。</p>
<p>屎尿<span class='note-inline'>(又作茵古書亦作矢同失旨反說文云糞也下又作尿同嬈弔反通俗文出脬曰尿字林尿小便也醫方多作矢溺假借也論文作屎音香[倔-出]反殿屎呻吟也屎非此義)</span>。</p>
</div>
<div class='div-other'><a id='mulu3869' />
<p class='h2'>第五卷</p><p>頗有<span class='note-inline'>(普我反諸書語辭也)</span>。</p>
<p>眼瞳<span class='note-inline'>(徒公及埤蒼目珠也眼中瞳子也)</span>。</p>
</div>
<div class='div-other'><a id='mulu3870' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu3871' />
<p class='h2'>第七卷</p><p>瞿翅羅鳥<span class='note-inline'>(經中或作拘枳羅鳥或作俱翅羅鳥同一種此譯云鵶鳥也又云好聲鳥也此鳥形醜聲好從聲為名也共命鳥也)</span>。</p>
<p>捕狙<span class='note-inline'>(又作覷同千絮反三蒼狙伺也通俗文伏伺曰狙是也狙亦觀視也謂相候視論文作[木*(刃/一/刃/一)]此字習誤已久人莫辯正)</span>。</p>
<p>祇洹<span class='note-inline'>(猶是祇陀此言訛也應云栘多或言逝多此云戰勝婆那此云林名為勝林栘音是奚反)</span>。</p>
<p>廁溷<span class='note-inline'>(測吏反謂人雜廁在上非一也下胡困反廣疋圊圂庰廁也廁亦圂也言溷濁也或言清言至穢處冝修治使潔清也)</span>。</p>
<p>麁觸<span class='note-inline'>(且胡反廣疋麤大也又人之警防亦曰麤鹿性食息自相背慮人獸之害警亦如之故字從三鹿字意也)</span>。</p>
<p>垛穀<span class='note-inline'>(徒果反字林垛小堆也吳人謂積土為垛今其義)</span>。</p>
<p>次壓<span class='note-inline'>(於甲反蒼頡解詁云壓鎮也笮也論文作押音甲尒疋押輔也亦束也押非此用)</span>。</p>
<p>白墡<span class='note-inline'>(字體作墠字林音善土名也即白土也亦名堊案吳普本草云白堊一名曰堚是也)</span>。</p>
</div>
<div class='div-other'><a id='mulu3872' />
<p class='h2'>第八卷</p><p>瞟翳<span class='note-inline'>(疋眇反目病也下或瞖同於計反)</span>。</p>
<p>若挑<span class='note-inline'>(他堯反說文云挑抉也以手抉挑出物也)</span>。</p>
<p>孿子併<span class='note-inline'>(所患反廣疋孿兩也通俗文連子曰孿字林雙生也蒼頡篇一生雨子也併音蒲茗反尒疋併並也亦俱也言若二身根即二人連併此不可也)</span>。</p>
<p>潢水<span class='note-inline'>(胡光反說文潢久積水池也大曰潢小曰洿洿濁水也)</span>。</p>
<p>捐㧺<span class='note-inline'>(古文[韋*沓]同徒荅反說文指㧺也一曰韋㧺也今之射[韋*沓]是也)</span>。</p>
</div>
<div class='div-other'><a id='mulu3873' />
<p class='h2'>第九卷</p><p>操杖<span class='note-inline'>(又作[敲-高+喿]同錯勞反說文操把持也執捉也論文作[木*(刃/一/刃/一)]非也)</span>。</p>
<p>駁色<span class='note-inline'>(補角反字林班駁色不純也通俗文黃雜謂之駮犖論文從交作駮獸名鋸牙食虎豹者也)</span>。</p>
<p>詭誑<span class='note-inline'>(俱毀反謂變詐也三蒼詭譎也譎詐也廣疋詭欺也)</span>。</p>
</div>
<div class='div-other'><a id='mulu3874' />
<p class='h2'>第十卷　第十一卷<span class='note-inline'>(並先不音)</span></p></div>
<div class='div-other'><a id='mulu3875' />
<p class='h2'>第十二卷</p><p>糾索<span class='note-inline'>(居柳反蒼頡解詁云繩三合曰糾小尒疋云大曰索小曰繩也)</span>。</p>
<p>博弈<span class='note-inline'>(古文簿同補莫反下餘石反方言博或謂之棊亦圍棊也方言自關而東齊魯之間皆謂圍棊為弈尒疋云棊局謂之弈)</span>。</p>
</div>
<div class='div-other'><a id='mulu3876' />
<p class='h2'>第十三卷<span class='note-inline'>(先不音)</span></p></div>
<div class='div-other'><a id='mulu3877' />
<p class='h2'>第十四卷</p><p>般闍于瑟<span class='note-inline'>(或作般遮于瑟皆訛略也應言般遮跋利沙又言般遮婆栗史迦般遮此云五婆栗史迦此云年謂五年一大會也佛去世一百年後阿瑜迦王設此會也自茲以後執見不同五師競分遂成五部或十八部也)</span>。</p>
</div>
<div class='div-other'><a id='mulu3878' />
<p class='h2'>第十五卷</p><p>五曀<span class='note-inline'>(古文㦉同於計反小尒疋云幽曀闇昧冥也釋名曀翳也使曰光不明淨也)</span>。</p>
<p>窳惰<span class='note-inline'>(臾乳反尒疋窳勞也郭璞曰勞苦者多惰窳也言懶人不能自起如瓜瓠在地不能自立故字從瓜又懶人恒在室中故字從穴)</span>。</p>
<p>一的<span class='note-inline'>(古文㢩說文作的同都歷反的明也詩云發彼有的傳曰的射質也謂的然明見也今射堋音朋中珠子也)</span>。</p>
</div>
<div class='div-other'><a id='mulu3879' />
<p class='h2'>第十六卷</p><p>麻幹<span class='note-inline'>(工且反麻莖也亦枝主名幹廣疋幹本也三蒼枝幹也字冝作[卄/點]揩二形音皆今呼為麻[卄/點]是也)</span>。</p>
</div>
<div class='div-other'><a id='mulu3880' />
<p class='h2'>第十七卷<span class='note-inline'>(先不音)</span></p></div>
<div class='div-other'><a id='mulu3881' />
<p class='h2'>第十八卷</p><p>彷徉<span class='note-inline'>(扶羊蒲光二反下余章反廣疋彷徉徙倚也亦徘徊也)</span>。</p>
<p>作屣<span class='note-inline'>(古文[革*徙][革*麗]二形同所綺所解二反說文屣鞮屬也鞮韋履也鞮音都奚反)</span>。</p>
<p>軍持<span class='note-inline'>(此譯云瓶謂雙口澡鑵也西國尼畜君持僧畜澡鑵皆不得互挺論文作挺也)</span>。</p>
</div>
<div class='div-other'><a id='mulu3882' />
<p class='h2'>第十九卷</p><p>樺皮<span class='note-inline'>(胡霸反木名也皮可以飾弓者也)</span>。</p>
<p>一畦<span class='note-inline'>(胡圭反蒼頡篇田五十畒曰畦畦埒也埒封也道徑也埒音劣)</span>。</p>
</div>
<div class='div-other'><a id='mulu3883' />
<p class='h2'>第二十卷</p><p>瞪[目*(日/目)]<span class='note-inline'>(冝作[夢-夕+登]瞢徒登反下亾登反韻集云失臥極也亦亂悶也論文作瞪[悍-干+月]非)</span>。</p>
<p>曲蟺<span class='note-inline'>(音善古今注云丘蚓也一名[(昝-人+卜)-日+虫]蟺江東名寒蚓善長吟於地中江東謂為歌女或謂之鳴砌論文作蟬非體也)</span>。</p>
<p>曲僂<span class='note-inline'>(力矩反通俗文曲脊之傴僂春秋宋鼎銘曰一命而僂再命而傴三命而俯杜預曰府恭於傴傴恭於僂身命曲恭益加也論文作軁或作瘻並非也)</span>。</p>
<p>傎伏<span class='note-inline'>(又作[傎*頁][起-巳+真]二形同音丁堅反廣疋傎倒也謂反倒也下古文踣今作仆同蒲北反說文仆頓也謂[止/剛]覆也論文作顛伏非體也)</span>。</p>
<p>是筏<span class='note-inline'>(通俗文作[舟*發]韻集作撥同扶月反謂編竹木浮於河以運物者也)</span>。</p>
<p>印[愔*戈]<span class='note-inline'>(於吝反三蒼印信也撿也字從爪卪也下音節下又作[惚-勿+土]同昌志反通俗文私記為[愔*戈]舊音皆與知識同更無別音)</span>。</p>
</div>
<div class='div-other'><a id='mulu3884' />
<p class='h2'>第二十一卷</p><p>船[竺-二+淠]<span class='note-inline'>(蒲隹反方言[簿-尃+卑]謂之筏南土名[簿-尃+卑]北人名筏論文作捭非體也)</span>。</p>
<p>髖骨<span class='note-inline'>(又作臗同苦桓苦昆二反說文髖髀上也埤蒼臗尻也)</span>。</p>
<p>營壘<span class='note-inline'>(古文作覮同伇瓊反三蒼營衛也部也下又作垒同力癸反軍壁曰壘壘亦重也)</span>。</p>
<p>洟唾<span class='note-inline'>(古文[鼻*弟]同他計反三蒼洟鼻液也周易齊咨涕洟自目日涕自鼻曰洟論文從口作㖒又作涕並非體也)</span>。</p>
<p>肪[狦-(狂-王)+月]<span class='note-inline'>(府房反肪[夗-夕+月]也脂肪也下先安反通俗文在腰曰肪在胃曰[月*冊][月*冊]脂也謂腸[狦-(狂-王)+月]脂也論文作[月*散]非也)</span>。</p>
<p>腦胲<span class='note-inline'>(古才反足大指也案字義宜作解音胡賣反謂腦縫解也無上依經云頂骨無胲是也)</span>。</p>
<p>窓向<span class='note-inline'>(又作囪窗悔三形同楚江反正曰窓也旁窓曰牖以助明也下許亮反二蒼向北出牖也向亦窓也論文作扄古螢反扄紉也外閉者也扄非今義)</span>。</p>
<p>衣[袖-由+(戒-廾+(┐/一/八))]<span class='note-inline'>(孤得反相傳云謂衣襟也未詳所出)</span>。</p>
<p>蹻足<span class='note-inline'>(丘消反蒼頡解詁云舉足行高也漢書云蹻足文穎曰蹻猶翹也)</span>。</p>
</div>
<div class='div-other'><a id='mulu3885' />
<p class='h2'>第二十二卷　第二十三卷　第二十四卷<span class='note-inline'>(並先不音)</span></p></div>
<div class='div-other'><a id='mulu3886' />
<p class='h2'>第二十五卷</p><p>軶靷<span class='note-inline'>(又作扼同於革反小尒疋衡扼也謂轅端壓牛領者也)</span>。</p>
</div>
<div class='div-other'><a id='mulu3887' />
<p class='h2'>第二十六卷</p><p>以繭<span class='note-inline'>(古文絸同古典反蠶縈絲者也蒼頡解詰云繭未繰也字從虫從糸芾聲芾音眠)</span>。</p>
<p>日㬥<span class='note-inline'>(袍冒反㬥曬也說文㬥晞乾也字從日從出從八音拱米字意也)</span>。</p>
</div>
<div class='div-other'><a id='mulu3888' />
<p class='h2'>第二十七卷</p><p>失獸摩羅<span class='note-inline'>(或言失收摩羅此云煞子魚也善見律譯云鰐魚廣州土地有之鰐音五各反)</span>。</p>
<p>鱣魚<span class='note-inline'>(知連反爾雅鱣大魚也似鱏而短鼻口在頷下江東呼為黃魚長二三文鱏音徐林反)</span>。</p>
<p>興渠<span class='note-inline'>(此是樹汁西國取之以置食中今有阿魏藥是也)</span>。</p>
<p>歧路<span class='note-inline'>(古文岐[翅-羽+邑]二形同渠宜反謂枝別義也爾雅道二達謂之歧謂歧道直出者釋名物兩為歧此道似之史記楊朱泣歧路是也)</span>。</p>
</div>
<div class='div-other'><a id='mulu3889' />
<p class='h2'>第二十八卷<span class='note-inline'>(先不音)</span></p></div>
<div class='div-other'><a id='mulu3890' />
<p class='h2'>第二十九卷</p><p>門閫<span class='note-inline'>(又作梱同苦本反說文梱門橜也三蒼門限也)</span>。</p>
</div>
<div class='div-other'><a id='mulu3891' />
<p class='h2'>第三十卷　第三十一卷<span class='note-inline'>(並先不音)</span></p></div>
<div class='div-other'><a id='mulu3892' />
<p class='h2'>第三十二卷</p><p>戶樞<span class='note-inline'>(齒臾反廣疋樞本也尒疋樞謂之椳郭璞曰謂扉樞也椳音五迴反)</span>。</p>
<p>盈長<span class='note-inline'>(又作嬴同弋成反下除亮反字林嬴有餘也廣疋益也長乘也)</span>。</p>
<p>祝詛<span class='note-inline'>(說文作酬今作呪同之授反下古文詛同側據反釋名祝屬也以善惡之辭相屬著也詛阻也謂使人行事咀限於言)</span>。</p>
</div>
<div class='div-other'><a id='mulu3893' />
<p class='h2'>第三十三卷</p><p>傎蹶<span class='note-inline'>(都賢反傎倒也下又作蹶同居月巨月二反蹶仆也亦頓也前覆也)</span>。</p>
</div>
<div class='div-other'><a id='mulu3894' />
<p class='h2'>第三十四卷　第三十五卷　第三十六卷　第三十七卷<span class='note-inline'>(並先不音)</span></p></div>
<div class='div-other'><a id='mulu3895' />
<p class='h2'>第三十八卷</p><p>鈆性<span class='note-inline'>(伇川反說文鈆青金也尚書青州貢鈆是也錫銀鈆之間也)</span>。</p>
<p>竹篾<span class='note-inline'>(莫結反埤蒼折竹支也中國謂竹篾為[竺-二+(亮-儿+几)][竺-二+(亮-儿+几)]音彌蜀土亦然也)</span>。</p>
</div>
<div class='div-other'><a id='mulu3896' />
<p class='h2'>第三十九卷</p><p>殨風<span class='note-inline'>(又作潰同胡對反說文殨漏也謂決潰㿈瘡也論文作瞶肥瞶也膭非字體又作[日*貴]浮鬼反三蒼[腕-夗+隹]多滓也膭非此義)</span>。</p>
<p>麋鹿<span class='note-inline'>(亾皮反說文鹿屬也以冬至解角者)</span>。</p>
</div>
<div class='div-other'><a id='mulu3897' />
<p class='h2'>第四十卷</p><p>火燧<span class='note-inline'>(又作燧同辭醉反火<span class='corr'>母</span>也世本云造火者燧人也<span class='corr'>因</span>以為名也)</span>。</p>
<p>墟齶<span class='note-inline'>(去於反下五各反齒內上下肉也)</span>。</p>
</div>
<div class='div-other'><a id='mulu3898' />
<p class='h2'>第四十一卷<span class='note-inline'>(先不音)</span></p></div>
<div class='div-other'><a id='mulu3899' />
<p class='h2'>第四十二卷</p><p>蔬食<span class='note-inline'>(所於反字林蔬菜也尒疋郭璞曰凡可食之菜通名曰蔬也)</span>。</p>
<p>因舫<span class='note-inline'>(甫妄反通俗文連舟曰舫尒疋舫舟也郭璞曰併兩船也又舫亦[打-丁+舟]也注云水中筏也)</span>。</p>
<p>佉樓書<span class='note-inline'>(應言佉路瑟吒謂北方邊處人書也)</span>。</p>
</div>
<div class='div-other'><a id='mulu3900' />
<p class='h2'>第四十三卷</p><p>執䂎<span class='note-inline'>(字詁古文鑹[矛*(替-曰+貝)]二形今作[示*(烈-列+(爨-(大/火)))]同千亂反廣疋[矛*(替-曰+貝)]謂之鋋小矛也鋋音市延反)</span>。</p>
<p>褰衣<span class='note-inline'>(又作攐丘焉反禮記暑無褰裳鄭玄曰褰去也)</span>。</p>
<p>觀垣<span class='note-inline'>(宇煩反詩云太師維垣傳曰垣牆也釋名垣援也人所依阻以為援衛也)</span>。</p>
</div>
<div class='div-other'><a id='mulu3901' />
<p class='h2'>第四十四卷　第四十五卷<span class='note-inline'>(並先不音)</span></p></div>
<div class='div-other'><a id='mulu3902' />
<p class='h2'>第四十六卷</p><p>執盾<span class='note-inline'>(食尹反盾所以扞身蔽目也以自蔽從十目象形厂聲論文作闌楯之楯非體)</span>。</p>
<p>俾倪<span class='note-inline'>(又作[改-己+(田/十)]堄二形同普米反下吾禮反廣雅俾倪堞女牆也埤蒼城上小垣也釋名云言於孔中俾倪非常事也)</span>。</p>
<p>器仗<span class='note-inline'>(袪冀反下治亮反漢書荊器械之品應劭曰內盛曰器外盛曰械一曰無盛曰器仗兵器也五刃捴名兵人所執持曰仗也)</span>。</p>
</div>
<div class='div-other'><a id='mulu3903' />
<p class='h2'>第四十七卷　第四十八卷　第四十九卷　第五十卷　第五十一卷　第五十二卷　第五十三卷<span class='note-inline'>(並先下音)</span></p></div>
<div class='div-other'><a id='mulu3904' />
<p class='h2'>第五十四卷</p><p>捷樹<span class='note-inline'>(字詁古文捷今作接同子葉反相接也言接樹無根也)</span>。</p>
<p>殉腸<span class='note-inline'>(先不音)</span>。</p>
</div>
<div class='div-other'><a id='mulu3905' />
<p class='h2'>第五十五卷</p><p>斑駁<span class='note-inline'>(又作辯同補頑反蒼頡篇斑文皃也雜色為駁不純色也)</span>。</p>
<p>卜筮<span class='note-inline'>(時制反禮記龜為卜蓍為筮卜筮者所以決嫌疑定猶豫故疑即筮之字從竹從巫筮者揲蓍取卦析竹為爻故字從竹揲音食列余列二反)</span>。</p>
</div></div>
<p class='juan'>一切經音義卷第六十七</p>
</div><!-- end of div[@id='body'] -->
</body></html>