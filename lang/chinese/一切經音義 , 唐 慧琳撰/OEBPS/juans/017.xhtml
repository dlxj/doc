<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu621' />一切經音義卷第十七</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">音如幻三昧經二卷　慧琳撰</p>
<p style="margin-left:1em">善住意天子經三卷　慧琳撰</p>
<p style="margin-left:1em">太子刷護經一卷　慧琳撰</p>
<p style="margin-left:1em">太子和休經一卷　慧琳撰</p>
<p style="margin-left:1em">大乘顯識經二卷　慧琳撰</p>
<p style="margin-left:1em">慧上菩薩問大善權經二卷　玄應撰</p>
<p style="margin-left:1em">大乘方等要慧經一卷　慧琳撰</p>
<p style="margin-left:1em">彌勒菩薩所問本願經一卷　慧琳撰</p>
<p style="margin-left:1em">佛遺日摩尼寶經一卷　玄應撰</p>
<p style="margin-left:1em">摩訶衍寶嚴經一卷　慧琳撰</p>
<p style="margin-left:1em">勝鬘師子吼一乘大方便方廣經一卷　玄應撰</p>
<p style="margin-left:1em">毘耶娑問經二卷　玄應撰</p>
<p style="margin-left:1em">大方等大集經三十卷　玄應撰</p>
<p style="margin-left:1em">大集日藏分十卷　玄應撰</p>
<p style="margin-left:1em">大集月藏分十卷　玄應<span class="corr">撰</span></p>
<p style="margin-left:2em">右已上十五經六十八卷。</p>
</li>
</ul></div>
<div class='div-other'><a id='mulu622' />
<p class='h1'>如幻三昧經</p>
<div class='div-other'><a id='mulu623' />
<p class='h2'>上卷</p><p class="byline">慧琳撰</p><p>德鎧<span class='note-inline'>(開代反考聲云鎧兜鍪也文字集略云以金革蔽身曰鎧說文甲也從金從愷省聲也)</span>。</p>
<p>宴居<span class='note-inline'>(煙見反郭注爾雅云宴優閑也說文宴安也又靜也從宀妟聲經作燕古人借用義亦通)</span>。</p>
<p>愚戇<span class='note-inline'>(卓降反考聲云戇精神不爽也准南子云從管仲視伯夷則謂之戇矣說文戇愚也從心贛聲贛音貢)</span>。</p>
<p>牴揬<span class='note-inline'>(上丁禮反戰國策云抵者觸也說文訓亦同從牛氐聲氐音同上下徒骨反廣雅云揬衝也文字典說云從手突聲經作[穴/犮]亦通)</span>。</p>
<p>恭恪<span class='note-inline'>(康各反孔注尚書云恪敬也說文從客從心作愙古字也或作㤩古今正字從心各聲)</span>。</p>
<p>憺怕<span class='note-inline'>(上談敢反蒼頡篇憺恬也廣雅云靖也說文安也從心詹聲下普伯反廣雅怕安靜也說文無思也從心白聲經作伯非也)</span>。</p>
<p>愚騃<span class='note-inline'>(崖解反上聲字蒼頡篇騃無知也埤蒼云愚也說文馬行仡仡從馬矣聲仡音銀訖反)</span>。</p>
<p>千姟<span class='note-inline'>(改孩反算經云十萬曰億十億曰兆十兆曰京十京曰姟數法名也古今正字云大也數也從女亥聲經從土誤用也)</span>。</p>
<p>汲引<span class='note-inline'>(上金岌反廣雅云汲取也說文汲亦引水也從水及聲也)</span>。</p>
<p>以檛<span class='note-inline'>(陟瓜反考聲云檛擊也聲類云捶也古今正字云從木過聲說文從竹作[竺-二+(乃/木)]古字也)</span>。</p>
<p>傀琦<span class='note-inline'>(上古迥反集訓云壯大也桂苑珠叢盛也傀琦者美皃也說文偉也從人鬼省聲也經從玉作瑰非此用也下音奇埤蒼云瑰璋<span class='corr'>珎</span>琦也古今正字從玉奇聲)</span>。</p>
<p>姿豓<span class='note-inline'>(上姉私反字書云姿儀皃也蒼頡篇云容媚也說文云態也從女次聲下鹽贍反文字集略云豔美色也說文好而長從盇經文從色作艷俗字也盇音合從大從血)</span>。</p>
<p>兜術天<span class='note-inline'>(此梵語訛略也正梵音云覩史多天唐云知足天此天王多是一生補處菩薩也)</span>。</p>
<p>馳騁<span class='note-inline'>(直知反下勅郢反顧野王云馳走也杜注左傳云騁猶馳也廣雅馳騁皆奔也說文並從馬馳從也省聲也甹匹丁反甹聲也)</span>。</p>
<p>疇匹<span class='note-inline'>(直留反孔注尚書云疇類也王注楚辭云四人為疇二人為匹從田壽聲)</span>。</p>
<p>姝好<span class='note-inline'>(上昌朱反毛詩傳曰姝美色也方言[(夭/止)*(小/月)]魏燕代之間謂好曰姝說文同方言從女朱聲也)</span>。</p>
<p>牀榻<span class='note-inline'>(上狀莊反下吐合反釋名云牀狹而長曰榻也說文從木[日/羽]聲[日/羽]音同上)</span>。</p>
<p>棚閣<span class='note-inline'>(白萌反廣雅云棚亦閣也說文棧也從木朋聲也)</span>。</p>
<p>蠲除<span class='note-inline'>(决玄反孔注尚書蠲潔也郭注方言蠲亦降也說文從蜀益聲會意字在䖝部也益正益字也)</span>。</p>
<p>稽顙<span class='note-inline'>(溪禮反借用字也孔注尚書云稽首首至地也鄭注周禮云稽首頭至地拜也說文從首旨聲古文正體[((巨-匚)/日)*(首-目+日)]首字也經作稽本音雞相傳借用久矣下桑朗反方言顙額也何休注公羊傳云稽顙若今之叩頭於地)</span>。</p>
<p>老耄<span class='note-inline'>(下莫報反韻英云耄亦老也杜注左傳耄亂也禮記云八十九十日耄鄭注云耄亦惛忘也古文作耄說文從老從蒿省聲今通俗惣作老也)</span>。</p>
<p>毫氂<span class='note-inline'>(上號高反下力知反王逸注楚辭云毫長銳強毛也案九章算經云凡度之始初起於忽十忽為絲十絲為毫十毫為氂二字並從毛形聲字也)</span>。</p>
</div>
<div class='div-other'><a id='mulu624' />
<p class='h2'>如幻三昧經卷下</p><p>悒悒<span class='note-inline'>(音立反與邑同王注楚辭云悒又憎歎息也蒼頡篇云不舒之皃也說文不安也從心邑聲也)</span>。</p>
<p>佁礙<span class='note-inline'>(上胎賚反下我蓋反考聲云佁礙癡皃也郭注方言駑鈍癡愚也說文佁從人台聲礙從石疑聲經作態礙借用也)</span>。</p>
<p>損秏<span class='note-inline'>(呼到反蒼頡篇秏消也韻詮減也說文稻屬也從禾毛聲)</span>。</p>
<p>狂悖<span class='note-inline'>(劬王反下蒲沒反顧野王云狂愚騃驚悸性不倫理也孔注論語狂妄牴觸也鄭注禮記云悖逆也廣雅云悖乱也說文從大王聲悖字從心孛聲孛音輩)</span>。</p>
<p>所漂<span class='note-inline'>(匹遙反顧野王云漂猶流也說文漂亦浮也從水票聲經文作㵱誤也票音必遙反)</span>。</p>
<p>弘雅<span class='note-inline'>(上胡肱反毛詩箋云弘猶廣也爾雅云弘亦大也說文從弓厶聲厶音古弘反)</span>。</p>
<p>霑污<span class='note-inline'>(輙廉反考聲云小溼也廣雅云霑漬也顧野王云霑猶濡也說文從雨沾聲經作沽俗字也)</span>。</p>
<p>霍然<span class='note-inline'>(荒郭反考聲云猝急也顧野王倏忽急疾之皃也說文作靃或作霩經作㸌非也)</span>。</p>
<p>矛戟<span class='note-inline'>(莫侯反下京逆反說文矛長二丈建於兵車之前也或作鉾方言今戟中有<span class='corr'>刺</span>者謂之雄戟說文矛字象形戟字從幹省從戈幹音古旦反)</span>。</p>
<p>痛蛘<span class='note-inline'>(下羊掌反廣雅皮膚蛘也考聲痛之微也禮記作癢云癢不敢搔毛詩傳皮膚病也說文搔蛘也從䖝羊聲也)</span>。</p>
<p>班宣<span class='note-inline'>(上八蠻反杜注左傳云班布也又曰次也賈注國語云班位也方言列也說文分瑞玉從刀分班與頒同也)</span>。</p>
<p>煌煌<span class='note-inline'>(晃光反毛詩傳云煌煌明也蒼頡篇云光也說文煌煇也從火皇聲)</span>。</p>
<p>亘然<span class='note-inline'>(柯鄧反方言云亘竟也毛詩傳云亘徧也古今正字急引也通度也從二從舟也今作亘俗字也)</span>。</p>
<p>尠薄<span class='note-inline'>(仙剪反爾雅云尠寡也古今正字尠罕也從甚正體從是從少作尟或從魚從羊作鮮音義並同下傍博反蒼頡篇薄微也釋名云疏物也廣雅云穿也說文從草溥聲也)</span>。</p>
<p>報償<span class='note-inline'>(商亮反杜注左傳云償猶報也廣雅云亦復也說文云還也從人賞聲)</span>。</p>
<p>擣香<span class='note-inline'>(上刀老反聲類築也考聲舂也說文擣手椎也從手壽聲也)</span>。</p>
<p>僥倖<span class='note-inline'>(上皎堯反下行耿反考聲云僥非分而求也禮記云希冀也蔡邕獨斷云御之所愛親親者曰[乏-之+(((嘹-口)-小)-日+手)]又禮記孔子曰小人行險以憿[乏-之+(((嘹-口)-小)-日+手)]說文從心敫聲也敫音要或從彳作徼經文從人作僥俗用非本正字也古今正字倖字從人[乏-之+(((嘹-口)-小)-日+手)]聲或從女作[女*(乏-之+(((嘹-口)-小)-日+手))]或作[(乖-北+(人*人))/一/十]亦通也)</span>。</p>
</div></div>
<div class='div-other'><a id='mulu625' />
<p class='h1'>善住意天子經</p>
<div class='div-other'><a id='mulu626' />
<p class='h2'>上卷</p><p class="byline">慧琳撰</p><p>皆樂<span class='note-inline'>(五教反考聲云願也)</span>。</p>
<p>坑澗<span class='note-inline'>(客耕反爾雅坑墟也鄭注禮記云坑池塹也蒼頡篇壑也亦陷也說文從土從亢聲也亢音罡下間晏反爾雅云山夾水曰澗說文從水間聲也)</span>。</p>
<p>[阜-十]阜<span class='note-inline'>(上都回反下浮務反聲類[阜-十]小塊也說文亦小阜也爾雅云大陸曰阜廣雅丘無石曰阜說文並象形字也經作埠又作阜並俗字也)</span>。</p>
<p>黠慧<span class='note-inline'>(閑八反方言黠亦慧也考聲云利也說文從黑從吉聲下熒桂反)</span>。</p>
<p>輦輿<span class='note-inline'>(上力展反鄭注周禮云后居宮中從容所乘為輕輪人挽而行杜注左傳云駕人曰輦說文從㚘從車㚘在車前引之也㚘音伴下與諸反左傳云士臣皂皂臣輿也杜注云輿眾也蘇林注漢書云輿猶載之而行輿之意也說文車輿也從車[臼/丌]聲也[臼/丌]音予)</span>。</p>
<p>稱稱<span class='note-inline'>(上齒證反下齒蒸反上字去聲下字平聲廣雅云稱度也說文銓也從禾爯聲經作秤俗字也)</span>。</p>
<p>擲杖處<span class='note-inline'>(上呈戟反廣雅擿振也說文作擿投也從手鄭聲)</span>。</p>
<p>覺寤<span class='note-inline'>(上音角下五故反博雅云覺知也毛詩傳云寤亦覺也蒼頡篇寐覺而有言曰寤說文從㝱省吾聲經從穴作寤非也)</span>。</p>
</div>
<div class='div-other'><a id='mulu627' />
<p class='h2'>中卷</p><p>柱杖<span class='note-inline'>(上誅縷反說文楹也從木從主聲考聲正以一點為音與上同)</span>。</p>
<p>跳故<span class='note-inline'>(逖遙反鄭注禮記跳足步不相及也蒼頡篇踊步也說文從足兆聲也)</span>。</p>
<p>恥媿<span class='note-inline'>(鬼位反杜注左傳云媿慙也博雅媿亦耻也說文從女鬼聲經從心作愧亦通用或作聭亦作謉並非也)</span>。</p>
<p>娛樂<span class='note-inline'>(上遇俱反杜注左傳云娛亦樂也說文從女吳聲下五教反)</span>。</p>
<p>戲樂<span class='note-inline'>(上希寄反爾雅云戲謔也郭注云謂啁也說文從戈䖒聲經從虛作<span class='corr'>戱</span>非也下音洛䖒音希)</span>。</p>
<p>嫉妬<span class='note-inline'>(上秦悉反下都故反王注楚辭云害賢曰嫉害色曰妒說文從女戶聲戶音戶有從石從后並非也)</span>。</p>
<p>不缺戒<span class='note-inline'>(犬悅反蒼頡篇云缺虧也說文從缶史聲經從垂作缺亦通)</span>。</p>
<p>羸劣<span class='note-inline'>(上力追反賈注國語羸病也杜注左傳云弱也說文疲也從羊[嬴-女]聲也[嬴-女]音力果反)</span>。</p>
<p>遞互<span class='note-inline'>(上提禮反鄭注爾雅遞迭也考聲云代也說文更易也從辵虒聲辵音丑略反虒音天伊反經作遞俗字非也)</span>。</p>
<p>無秉作<span class='note-inline'>(兵永反毛詩傳云秉操也亦把也賈注國語秉執也廣雅云持也說文從又從禾會意字也手持一禾曰秉)</span>。</p>
</div>
<div class='div-other'><a id='mulu628' />
<p class='h2'>善住意下卷</p><p>糞埽<span class='note-inline'>(上分問反集訓云掃除穢物肥地曰糞說文云棄除也從廾推[┴/(卄*├)/┬]棄米曰糞許叔重云似米而非米古文矢字也二十字音拱推音吐雷反乖音半謾反或從土從弁作[弁/土]古字也亦作[土*弁]或作[土*糞]經從異或從黑作[八/木/(烈-列+里)]並非也下桑到反廣雅掃除也從土帚省聲或從手作掃亦上聲字也帚音周酉反)</span>。</p>
<p>抖藪<span class='note-inline'>(上得口反下桑厚反考聲抖藪者振衣也說文上舉振之也從手斗聲梵云杜多或云頭陁唐云抖藪沙門釋子行遠離行少欲知足不貪不著節身苦行也經文作揀非也從手形聲字也)</span>。</p>
<p>[懞-卄]鈍<span class='note-inline'>(上蒙孔反考聲云[懞-卄]猶不慧也從心冡聲冡字從勹豕經作蒙或作[(懞-一)-卄+((並-(前-刖))-一)]並俗字也下徒頓反如淳注史記云鈍猶頑鈍無廉隅也蒼頡篇云鈍即頑也聲類云鈍不利也說文從金屯聲屯音徒魂反)</span>。</p>
<p>刀塊<span class='note-inline'>(魁外反考聲云土塊也或作塊古字也音同說文塊土堛也堛音被逼也)</span>。</p>
</div></div>
<div class='div-other'><a id='mulu629' />
<p class='h1'>太子刷護經</p><p class="byline">玄應音</p><p>刷護<span class='note-inline'>(拴八反考聲云刷刮也爾雅云刷清也說文從刀㕞省聲也㕞音同上拴音刷關反)</span>。</p>
<p>羅閱國<span class='note-inline'>(緣雪反)</span>。</p>
<p>頦頰<span class='note-inline'>(下兼牒反顧野王云面傍目下耳前也說文從夾頁聲)</span>。</p>
<p>蟻飛<span class='note-inline'>(上冝倚反爾雅云大曰蚍蜉小曰蟻其類非一復有多名說文云從虫義聲或作螘也)</span>。</p>
<p>蝡動<span class='note-inline'>(潤允反山海經霈山有赤地在木上名曰蝡莊子云蝡蝡蟲動也說文亦同莊子從䖝䎡聲)</span>。</p>
<p>[馬*橐]駞<span class='note-inline'>(湯洛反下達何反胡畜名也今謂之駱駞是也山海經云號山多[馬*橐]駝顧野王云肉鞍能負重善行致遠郭注云曰行三百里能知水泉所在古今正字云胡地多饒畜名也並從馬橐它皆聲也橐從㯻省㯻音魂困反橐音託)</span>。</p>
</div>
<div class='div-other'><a id='mulu630' />
<p class='h1'>太子和休經</p><p class="byline">慧琳撰</p><p>繖葢<span class='note-inline'>(蘇懶反顧野王云繖即盖也漢書云時天大雨上騎持繖盖也說文從糸散聲下垓害反說文苦也從草盇聲也盇音合從大從血經從羊作盖俗字也)</span>。</p>
<p>蜎飛<span class='note-inline'>(上血緣反毛詩云蜎蜎者蜀也即蜀者乘䖝也說文從䖝䏍聲䏍音一絹反)</span>。</p>
<p>諷誦<span class='note-inline'>(上夫鳳反下徐用反前寶積經音義中已具釋)</span>。</p>
<p>騾驢<span class='note-inline'>(上力戈反下力猪反說文云騾者驢父馬母所生也又云似馬長耳二字並從馬累盧皆聲也)</span>。</p>
</div>
<div class='div-other'><a id='mulu631' />
<p class='h1'>大乘顯識經</p>
<div class='div-other'><a id='mulu632' />
<p class='h2'>卷上</p><p class="byline">慧琳撰</p><p>醒悟<span class='note-inline'>(星挺反考聲云醉解也顧野王云醉除也國語云醒而喜也古今正字從酉星聲下五故反)</span>。</p>
<p>轟鬱<span class='note-inline'>(上呼萠反史記云[車*旬][車*旬]殷殷若有三軍之眾蒼頡篇轟轟聲也說文亦群車聲從三車亦作[車*旬][糸*盡]泓聲下惲䫻反爾雅云鬱猶喜也郭注方言壯大皃也說文木叢生者從林鬱省聲)</span>。</p>
<p>氈褥<span class='note-inline'>(上之然反下如燭反)</span>。</p>
<p>繒綺<span class='note-inline'>(上情蠅反下袪倚反此上四字前文已釋)</span>。</p>
<p>倚枕<span class='note-inline'>(上衣矣反下章荏反䤼彩為囊盛耎物貴人左右倚憑也)</span>。</p>
<p>帷幕<span class='note-inline'>(上音韋下音莫二字並從巾)</span>。</p>
<p>煥爛<span class='note-inline'>(上歡觀反下勒且反煥爛猶暉赫之盛也)</span>。</p>
<p>瓔飾<span class='note-inline'>(上伊盈反說文作賏婦人顯飾也從二貝經從衣作䙬字書無此字非也下昇織反鄭注禮記云飾者情之章表也說文㕞也從巾飤聲也一曰橡飾也經文有從市作飾非也刷音霜刮反橡音象)</span>。</p>
<p>袨麗<span class='note-inline'>(上玄絹反許叔重注淮南子云袨黑衣也考聲袨美也古今正字云尸祝袧袨也袧純也從衣玄聲也)</span>。</p>
<p>閑婉<span class='note-inline'>(威達反毛詩傳婉從也婉猶美也說文順也從女宛聲)</span>。</p>
<p>間鈿<span class='note-inline'>(音田或去聲亦通桂苑珠叢云金花寶鈿也文字集略云金鈿婦人首飾也考聲云以寶寶裝飾也形聲字也)</span>。</p>
<p>颻颺<span class='note-inline'>(上音遙考聲云[夫*風]颻上行風也下羊上反集訓云風所飛也並形聲字[夫*風]音符)</span>。</p>
<p>銅鈸<span class='note-inline'>(盤沫反古字書無鈸字近代出也字統云樂器名也形如小瓶口對而擊之考聲云形如小疊子背上有鼻以二口相擊為聲以和眾樂也形聲字犮音同上)</span>。</p>
<p>讙嚻<span class='note-inline'>(上香袁反前大般若音義中已具釋亦作誼經文從口作喧俗字也下香妖反毛詩傳曰嚻嚻聲也眾多皃也廣雅嚻嚻容也說文器出頭也從頁㗊聲㗊音莊立反古文從吅作[(口*口)/貝])</span>。</p>
<p>鮮葩<span class='note-inline'>(怕巴反說文葩花也或作皅漢書作芭省略也形聲字也)</span>。</p>
<p>昭晢<span class='note-inline'>(戰熱反考聲云日光明也亦作晰說文音制昭晣明也從日折聲)</span>。</p>
<p>峻峙<span class='note-inline'>(上詢俊反考聲山高曰峻正作俊或作亻下持里反考聲山特立也玉篇云峙躇也躇者止不前也躇音除也)</span>。</p>
<p>樓櫓<span class='note-inline'>(上音婁下音魯案樓者城牆上戰樓也杜注左傳云櫓者大盾也今名戰格是也形聲字)</span>。</p>
<p>寶輅<span class='note-inline'>(盧固反史記婁敬挽輅字書云人推也說文云車軨前拱木也輅亦寶車也推音土雷反)</span>。</p>
<p>剖析<span class='note-inline'>(上普后反孔注尚書云剖破也杜注左傳中分也說文從刀咅聲咅音偷口反下星亦反孔注尚書云析分也說文破木也會意字也或作折俗字也)</span>。</p>
<p>屣履<span class='note-inline'>(上師滓反下音里前文已具釋)</span>。</p>
<p>視瞬<span class='note-inline'>(音舜)</span>。</p>
<p>竅穴<span class='note-inline'>(輕吊反鄭注禮記云竅孔也鄭注周禮云陽竅七陰竅二說文從穴敫聲敫音激)</span>。</p>
<p>肩髆<span class='note-inline'>(補莫反鄭注儀禮云髆骼音格脾骨也亦肱骨也說文肩甲間也從骨專省聲也)</span>。</p>
<p>談謔<span class='note-inline'>(下虗虐反爾雅云謔浪笑傲戲謔也郭璞注云謂相啁戲也說文從言虐聲)</span>。</p>
<p>唼吮<span class='note-inline'>(所甲反下似兖反顧野王云鳧鶩口唼食謂之也史記吳起吮卒之疽說文從口允聲古今正字唼吮二字皆從口妾允聲也)</span>。</p>
<p>作繭<span class='note-inline'>(堅顯反考聲云蠶繭也禮記云世婦平蠶奉繭以示君說文蝅衣也從糸從虫從芇芇音眠)</span>。</p>
<p>纏裹<span class='note-inline'>(戈犬反顧野王云裹猶包也說文云裹緾也從衣果聲也)</span>。</p>
<p>或甜<span class='note-inline'>(牒兼反家語云剖而食之甜如蜜廣雅云甜甘也說文美也從舌甘聲也)</span>。</p>
</div>
<div class='div-other'><a id='mulu633' />
<p class='h2'>顯識經卷下</p><p>[狦-(狂-王)+月]液<span class='note-inline'>(上蘇蘭反廣蒼云脂肪也字林亦肪也古今正字從肉刪省聲也)</span>。</p>
<p>堅鞕<span class='note-inline'>(額更反考聲云堅也桂苑珠叢云鞕固也古今正字從革更聲也)</span>。</p>
<p>及膩<span class='note-inline'>(尼智反王注楚辭云膩滑也說文云肥也從肉貳聲)</span>。</p>
<p>植之<span class='note-inline'>(承織反孔注尚書云植置也方言樹也立也又說文云從木直聲也)</span>。</p>
<p>蚊蜹<span class='note-inline'>(上勿分反下儒銳反顧野王云小䖝好入酒中者也說文秦謂之蜹又云齧人飛䖝也俱從䖝文芮皆聲也芮音同上也)</span>。</p>
<p>捲縮<span class='note-inline'>(上渠圓反毛詩傳云捲用力也韓詩外傳云縮歛也說文從手卷聲也下所六反說文從糸宿聲也)</span>。</p>
<p>寶璫<span class='note-inline'>(黨郎反釋名云穿耳施珠曰璫說文從玉當聲也)</span>。</p>
<p>炫煥<span class='note-inline'>(上玄絹反廣雅云炫明也埤蒼云光皃也說文炫亦燿也從火玄聲也)</span>。</p>
<p>鎔銅<span class='note-inline'>(逾鍾反漢書猶金之在鎔唯治之所鑄音義云錢摸也說文從金容聲)</span>。</p>
<p>掬中<span class='note-inline'>(弓六反毛詩傳云滿手曰掬鄭注禮云匊手中也說文從米勹聲也勹音包字書正作此匊經從手作掬俗字通用也)</span>。</p>
<p>爆裂<span class='note-inline'>(上包皃反廣雅云爆猶熱也考聲云燒柴竹作聲也說文從火暴聲下連哲反廣雅云裂分也顧野王裂猶折破也說文從衣列聲或作列經從力作裂是[厂@((厥-厂)/力)]也[厂@((厥-厂)/力)]猶強也非經義也)</span>。</p>
<p>斬截<span class='note-inline'>(前飾反毛詩箋云截整齊也說文截斷也從戈雀聲經從土作截俗字也)</span>。</p>
<p>齧脣<span class='note-inline'>(研結反禮記亦云無齧骨說文齧噬也從齒劫聲也劫音慳戞反)</span>。</p>
<p>羂索<span class='note-inline'>(涓兖反聲類云羂係取也古今正字罘免罟從冈聲或從糸作羂肙音恚緣反從口也)</span>。</p>
<p>貯而<span class='note-inline'>(猪旅反杜注左專貯蓄藏之顧野王云貯所以盛者說文貯積也從貝宁聲也宁音佇)</span>。</p>
<p>葦廬<span class='note-inline'>(為鬼反毛詩傳云葭為葦也說文大葭也從艸韋聲也下旅猪反杜注左傳云廬舍也說文從广盧聲也)</span>。</p>
</div></div>
<div class='div-other'><a id='mulu634' />
<p class='h1'>慧上菩薩問大善權經</p>
<div class='div-other'><a id='mulu635' />
<p class='h2'>上卷</p><p class="byline">玄應撰</p><p>振于<span class='note-inline'>(古文振振二形同諸胤反小尒疋振救也說文振舉也亦發也從手)</span>。</p>
<p>贍及<span class='note-inline'>(聲類或作贍同時焰反聲類贍助也字書贍足也謂周足也)</span>。</p>
<p>過闋<span class='note-inline'>(三蒼古文作闋同苦穴反說文事已曰闋闋亦止息也終也)</span>。</p>
<p>雨霽<span class='note-inline'>(子詣反通俗文雨止曰霽今南陽人呼雨止曰霽)</span>。</p>
<p>殫盡<span class='note-inline'>(多安反尚書乃殫文祖注云殫盡也說文從歺音五割反)</span>。</p>
<p>縲紲<span class='note-inline'>(力追反下息列反縲繫也紲攣也所以拘罪人也)</span>。</p>
<p>蔭庇<span class='note-inline'>(又作癊同於禁反下必利反蔭草覆也庇自蔽也說文云自蔽也)</span>。</p>
<p>摧拉<span class='note-inline'>(或作摺同力答反廣雅摺折也說文拉敗也)</span>。</p>
<p>堪偕<span class='note-inline'>(古骸反詩云與子偕老傳曰偕俱也偕亦強壯之皃也)</span>。</p>
<p>迄今<span class='note-inline'>(虛乞反爾雅迄至也)</span>。</p>
<p>四錠<span class='note-inline'>(音定又音殿聲類云有足曰錠無足曰鐙也)</span>。</p>
</div>
<div class='div-other'><a id='mulu636' />
<p class='h2'>下卷</p><p>半粒<span class='note-inline'>(音立通俗文穀曰粒豆曰皂皂音逼急反經文作廩非也)</span>。</p>
</div></div>
<div class='div-other'><a id='mulu637' />
<p class='h1'>大乘方等要慧經</p><p class="byline">慧琳撰</p><p>逮教<span class='note-inline'>(唐耐反考聲云行及前也毛詩傳云逮富而問習也說文從辵辵音丑略反隶聲也隶音大內反)</span>。</p>
<p>踰於<span class='note-inline'>(羊朱反毛詩傳踰越也廣雅云踰渡也說文亦越也從足俞聲也)</span>。</p>
<p>善㩲<span class='note-inline'>(逵圓反賈注國語云㩲秉也又曰平也古今正字㩲者稱也從手雚聲雚音桓也)</span>。</p>
</div>
<div class='div-other'><a id='mulu638' />
<p class='h1'>彌勒菩薩所問本願經</p><p class="byline">慧琳撰</p><p>牛齝<span class='note-inline'>(下始支反爾疋云齝牛噍也說文吐而再嚼也從齒台聲也)</span>。</p>
<p>如鶡<span class='note-inline'>(寒葛反猛鳥也山海經云煇諸之山多鶡郭注云似雉而大青色頭有毛角鬪死乃止出上黨郡漢書音義曰鶡鳥也以其尾為武士帽表勇也說文從鳥曷聲也)</span>。</p>
<p>髓腦<span class='note-inline'>(上雖觜反考聲骨中脂也古今正字或從骨隨省聲)</span>。</p>
<p>撾撲<span class='note-inline'>(上竹爪反下普卜反廣雅撲擊也顧野王云撲打也說文從手業聲業音卜)</span>。</p>
</div>
<div class='div-other'><a id='mulu639' />
<p class='h1'>佛遺日摩尼寶經</p><p class="byline">玄應撰</p><p>徼冀<span class='note-inline'>(又作僥說文作憿同古堯反僥希異也冀幸也)</span>。</p>
<p>天晴<span class='note-inline'>(又作暒殅二形同疾盈反雨止也經文作醒非體也)</span>。</p>
<p>蠧虫<span class='note-inline'>(丁故反說文木中蟲也如白魚等食人物穿壞者也)</span>。</p>
<p>譁名<span class='note-inline'>(呼瓜反讙譁也譁言語譊譊拏交反也)</span>。</p>
<p>諛詑<span class='note-inline'>(以珠反不擇是非謂之諛下大可反纂文云兖州人以相欺為訑又音湯和反訑避也)</span>。</p>
<p>僻易<span class='note-inline'>(匹亦反僻避也亦邪僻也)</span>。</p>
</div>
<div class='div-other'><a id='mulu640' />
<p class='h1'>摩訶衍寶嚴經</p><p class="byline">慧琳撰</p><p>調譺<span class='note-inline'>(崖戒反蒼頡篇譺欺也廣雅譺調也顧野王相啁調也說文從言疑聲啁陟交反)</span>。</p>
<p>絞人<span class='note-inline'>(交巧反考聲云縛也史記云以冠纓絞煞人說文絞縊也從糸交聲也)</span>。</p>
<p>剔除<span class='note-inline'>(汀歷反聲類云剔解也又云剃髮也文字典說從刀易聲也)</span>。</p>
<p>誼計<span class='note-inline'>(宜寄反鄭注禮記云誼者能制事宜也謚法曰行議不疾曰誼說文從言宜聲或作議意亦通也)</span>。</p>
</div>
<div class='div-other'><a id='mulu641' />
<p class='h1'>勝鬘經</p><p class="byline">玄應撰</p><p>尒炎<span class='note-inline'>(正字作焰以贍反梵言也此云所知也)</span>。</p>
<p>末利<span class='note-inline'>(謨鉢反案西域記此譯云奈因柰而得報者也)</span>。</p>
<p>阿踰闍<span class='note-inline'>(戈朱反此譯云不可戰國也)</span>。</p>
</div>
<div class='div-other'><a id='mulu642' />
<p class='h1'>毘耶娑問經</p>
<div class='div-other'><a id='mulu643' />
<p class='h2'>卷上</p><p class="byline">玄應撰</p><p>訓狐<span class='note-inline'>(關西呼為訓侯山東謂之訓狐即鳩[互*鳥]也亦名鉤格晝伏夜行鳴有恠經文作薰胡非體也)</span>。</p>
<p>皯䵴<span class='note-inline'>(古旱反下與證反通俗文面梨黑曰皯䵴面點黑也廣雅䵴面也經文作皯[面*黽]非也)</span>。</p>
</div>
<div class='div-other'><a id='mulu644' />
<p class='h2'>下卷</p><p>胷膺<span class='note-inline'>(又作膺同於凝反說文膺胷也謂乳上骨也)</span>。</p>
<p>萎[共/(馬-(舉-與)+二)]<span class='note-inline'>(於危反下於言反萎槀也菸也說文蔫菸也鬱[歹*委]也廣雅苑也)</span>。</p>
<p>耳渠<span class='note-inline'>(耳璫之類也經文有作[王*處]玉名也)</span>。</p>
<p>纖長<span class='note-inline'>(思廉反言纖小也細也細謂之纖經文作櫼所咸息廉二反說文好手皃也)</span>。</p>
<p>弓把<span class='note-inline'>(補嫁百雅二反謂弓可把之處也說文把握也持也單手曰把經文作肥近字也)</span>。</p>
</div></div>
<div class='div-other'><a id='mulu645' />
<div class='div-other'><a id='mulu646' />
<p class='h2'>大方等大集經第一卷<span class='note-inline'>(只有二十九卷)</span></p><p class="byline">玄應撰</p><p>降注<span class='note-inline'>(之喻反說文注灌也瀉也經文從雨作霔非也)</span>。</p>
<p>厭人<span class='note-inline'>(於冉反鬼名也梵言烏蘇慢此譯言厭字苑云厭眠內不祥蒼頡篇云手伏合人心曰厭字從厂厂音呼榦反聲聲山東音於葉反)</span>。</p>
</div>
<div class='div-other'><a id='mulu647' />
<p class='h2'>第二第三<span class='note-inline'>(先不音)</span></p></div>
<div class='div-other'><a id='mulu648' />
<p class='h2'>第四卷</p><p>迦陵頻伽<span class='note-inline'>(經中或作歌羅頻伽或云加蘭伽或云羯羅頻迦或言毘伽皆梵音訛轉也迦陵者好毘者聲名好聲鳥也)</span>。</p>
<p>命命<span class='note-inline'>(梵言耆婆耆婆鳥此言命命鳥是也)</span>。</p>
<p>良祐<span class='note-inline'>(力張反良善也良亦賢也下古文祐祐二形同尤救反字林祐助也)</span>。</p>
<p>多伽羅香<span class='note-inline'>(此云根香多摩羅跋香此云藿葉香[ㄊ/肉]抵花抵音直尸反此譯云相應花也)</span>。</p>
</div>
<div class='div-other'><a id='mulu649' />
<p class='h2'>第五卷<span class='note-inline'>(先不音)</span></p></div>
<div class='div-other'><a id='mulu650' />
<p class='h2'>第六卷</p><p>七卓<span class='note-inline'>(知角反卓越也釋名言舉即脚有所卓越也)</span>。</p>
<p>庭燎<span class='note-inline'>(刀吊反鄭玄注周禮云燎樹於門外日火燭於門內曰庭燎皆所照象為明也經文作錠鐐二形又作[火*定]並非也)</span>。</p>
<p>摩夷<span class='note-inline'>(正言摩怛理迦此言本母理為教本故以名焉)</span>。</p>
</div>
<div class='div-other'><a id='mulu651' />
<p class='h2'>第七卷<span class='note-inline'>(先不音)</span></p></div>
<div class='div-other'><a id='mulu652' />
<p class='h2'>第八卷</p><p>不肖<span class='note-inline'>(先妙反小爾雅云不肖不似也謂不似其先也故曰不肖謂儜惡之類也說文從肉小聲也)</span>。</p>
<p>煒燁<span class='note-inline'>(子鬼反下為獵反說文煒盛明皃也方言爗盛也經文作瑋曄非體也)</span>。</p>
<p>耐磨<span class='note-inline'>(奴代反謂堪能任耐也顧野王云耐猶能也蒼頡篇耐忍也)</span>。</p>
<p>穿押<span class='note-inline'>(古狎反爾雅押輔也謂押朿也經文作甲非也)</span>。</p>
</div>
<div class='div-other'><a id='mulu653' />
<p class='h2'>第九卷</p><p>援助<span class='note-inline'>(于眷反謂依授護助之言也)</span>。</p>
<p>窯師<span class='note-inline'>(餘招反說文燒瓦竈也通俗文陶竈曰窯也)</span>。</p>
</div>
<div class='div-other'><a id='mulu654' />
<p class='h2'>第十卷<span class='note-inline'>(先不音)</span></p></div>
<div class='div-other'><a id='mulu655' />
<p class='h2'>第十一卷</p><p>村屯<span class='note-inline'>(徒昆反字書屯亦村也廣雅屯聚也音牆句反)</span>。</p>
<p>摩納<span class='note-inline'>(或云摩納婆或云摩那婆或云那羅摩那皆是梵語訛轉耳此譯云年少淨行亦云人也)</span>。</p>
</div>
<div class='div-other'><a id='mulu656' />
<p class='h2'>第十二卷</p><p>揵椎<span class='note-inline'>(直追反經中或作揵遲案梵本臂吒揵稚臂吒此云打揵稚所打之木或檀或桐此無正翻以彼無鍾磬故也但椎稚相濫所以為誤已久也)</span>。</p>
<p>羅差<span class='note-inline'>(或言洛沙訛也應云勒叉此譯云紫色也)</span>。</p>
<p>憍奢耶<span class='note-inline'>(此譯云䖝衣謂用野蝅絲緜作衣應云俱舍此云藏謂蝅藏在繭中此即野蝅也)</span>。</p>
<p>趍走<span class='note-inline'>(又作趨同促瑜反釋名疾行曰趍疾趍曰走也)</span>。</p>
<p>圊廁<span class='note-inline'>(七嬰反廣雅圊圂屏廁也皆廁之別名也)</span>。</p>
<p>瓌異<span class='note-inline'>(又作傀瑰二形同古迴反傀美也廣雅傀偉琦玩也)</span>。</p>
<p>禦之<span class='note-inline'>(古文敔同魚舉反禦當也左傳亦止也爾雅禦禁)</span>。</p>
<p>娑咩<span class='note-inline'>(彌爾反)</span>。</p>
<p>嘍濘<span class='note-inline'>(洛口反下奴定反)</span>。</p>
<p>婆坻<span class='note-inline'>(丁禮反)</span>。</p>
<p>囉緹<span class='note-inline'>(他禮反)</span>。</p>
<p>婆踟<span class='note-inline'>(直知反)</span>。</p>
</div>
<div class='div-other'><a id='mulu657' />
<p class='h2'>第十三卷　第十四卷<span class='note-inline'>(先不音)</span></p></div>
<div class='div-other'><a id='mulu658' />
<p class='h2'>第十五卷</p><p>刼波育<span class='note-inline'>(或言劫貝者訛也正言迦波羅高昌名㲲可以為布罽賓以南大者成樹以北形小狀如土葵有殼剖以出花如柳絮可紉以為布也紉女珍反)</span>。</p>
<p>僂[辟/止]<span class='note-inline'>(力矩反僂曲也下卑覓反[辟/止]跛不能行也字從止也)</span>。</p>
<p>跛蹇<span class='note-inline'>(又作[(虺-兀+元)-虫+皮]同補我反下居免反字林跛蹇行不正也)</span>。</p>
<p>窊面<span class='note-inline'>(一瓜反廣雅窊下也經文作洿一胡反洿池非也)</span>。</p>
<p>櫨欂<span class='note-inline'>(來都反下平碧反說文欂櫨柱上枅也三蒼云柱上方木也山東江南皆曰枅自陜以西曰㧺也枅音古奚反)</span>。</p>
<p>怡懌<span class='note-inline'>(古文[(〡*臣*巳)/女]同翼之反下以益反爾疋怡懌樂也經文作津液之液非也)</span>。</p>
<p>監領<span class='note-inline'>(古文譼同公衫反方言監察也亦覽也經文作鑒非體也)</span>。</p>
<p>輨轄<span class='note-inline'>(古緩反下又作[五/?/(宋-木+?)]鎋二形同胡瞎反方言閞之東西曰輨亦曰轄謂車軸頭鐵也鎋鍵也經文從竹作管非體也)</span>。</p>
<p>鞦紖<span class='note-inline'>(又作䊶絼二形同直忍反謂牛鼻繩也)</span>。</p>
<p>旒幢<span class='note-inline'>(字書作統同呂周反謂旌旗之垂者也天子玉藻十二旒諸侯九旒是也)</span>。</p>
</div>
<div class='div-other'><a id='mulu659' />
<p class='h2'>第十六卷</p><p>焦悸<span class='note-inline'>(古文痵同其季反字林悸心動也說文氣不定也)</span>。</p>
<p>[山/虫]笑<span class='note-inline'>(尺之反蒼頡篇蚩輕侮也經文從口作嗤非體也)</span>。</p>
</div>
<div class='div-other'><a id='mulu660' />
<p class='h2'>第十七卷</p><p>郁鳩<span class='note-inline'>(於六反)</span>。</p>
<p>鳩攡<span class='note-inline'>(力知反)</span>。</p>
<p>蔚耆<span class='note-inline'>(於費反)</span>。</p>
<p>曬婆<span class='note-inline'>(力計反)</span>。</p>
</div>
<div class='div-other'><a id='mulu661' />
<p class='h2'>第十八卷　第十九卷<span class='note-inline'>(先不音)</span></p></div>
<div class='div-other'><a id='mulu662' />
<p class='h2'>第二十卷</p><p>唏隸<span class='note-inline'>(呼几反)</span>。</p>
<p>嘍梨<span class='note-inline'>(力口反經文作螻非也)</span>。</p>
<p>斫啾<span class='note-inline'>(酒由反)</span>。</p>
<p>膝伽<span class='note-inline'>(私七反經文作[(雪-雨+(雪-雨))*束]非也)</span>。</p>
<p>提蘘<span class='note-inline'>(而羊反)</span>。</p>
<p>薩陁<span class='note-inline'>(徒多反經文作[哫-口+日]非也)</span>。</p>
<p>茂睼<span class='note-inline'>(吐奚反經文作[施-方+(雪-雨+(雪-雨))]非也)</span>。</p>
<p>遁走<span class='note-inline'>(今作遯[這-言+彖]二形徒頓反遁逃也廣雅遁避也)</span>。</p>
</div>
<div class='div-other'><a id='mulu663' />
<p class='h2'>第二十一卷</p><p>刀戟<span class='note-inline'>(居逆反字林戟有枝兵器也長六尺也)</span>。</p>
<p>确盡<span class='note-inline'>(苦角反孟子曰确塉薄地也今亦取此也确瘦也苦角反通俗文物堅鞕謂之确今取其義也)</span>。</p>
<p>奎星<span class='note-inline'>(口攜反)</span>。</p>
<p>婁星<span class='note-inline'>(力侯反)</span>。</p>
<p>昴星<span class='note-inline'>(亡飽反)</span>。</p>
<p>觜星<span class='note-inline'>(子移反吳音醉唯反秦音也參星頭上三小星也)</span>。</p>
</div>
<div class='div-other'><a id='mulu664' />
<p class='h2'>第二十二卷</p><p>嘻隸<span class='note-inline'>(虛基反)</span>。</p>
<p>究侜<span class='note-inline'>(竹流反)</span>。</p>
<p>婆鉹<span class='note-inline'>(昌氏反)</span>。</p>
<p>陀睼<span class='note-inline'>(吐奚反)</span>。</p>
<p>淫婆<span class='note-inline'>(以針反經文作[泳-永+婬]非也)</span>。</p>
<p>至肣<span class='note-inline'>(胡躭反經文作晗非也)</span>。</p>
<p>仳他<span class='note-inline'>(皮美也)</span>。</p>
<p>薜茘<span class='note-inline'>(捕細反下力計反正言閉麗多此譯云祖父或言餓鬼是餓鬼中最劣者也)</span>。</p>
<p>尼鞀<span class='note-inline'>(徒刀反)</span>。</p>
<p>䉛廁<span class='note-inline'>(於六反)</span>。</p>
<p>陀喃<span class='note-inline'>(或作諵喃二形同女咸反)</span>。</p>
<p>脹那<span class='note-inline'>(丑上反經文從口作[口*長]非也)</span>。</p>
<p>兵革<span class='note-inline'>(古核反軍旅之事曰兵革謂兵器雜有皮革也)</span>。</p>
</div>
<div class='div-other'><a id='mulu665' />
<p class='h2'>第二十三卷</p><p>啅啅<span class='note-inline'>(陟角反)</span>。</p>
<p>兜仇<span class='note-inline'>(都侯反下渠牛反)</span>。</p>
<p>囉[糸*多]<span class='note-inline'>(尸賜反)</span>。</p>
<p>鞞哹<span class='note-inline'>(疋允反)</span>。</p>
<p>噢喃<span class='note-inline'>(於六反)</span>。</p>
<p>伽悢<span class='note-inline'>(力尚反)</span>。</p>
<p>低囉<span class='note-inline'>(丁奚反經文作䩯非也)</span>。</p>
<p>埏埴<span class='note-inline'>(尸延反下時力反埏柔也擊也和也埴土也)</span>。</p>
</div>
<div class='div-other'><a id='mulu666' />
<p class='h2'>第二十四卷　第二十五卷<span class='note-inline'>(先不音)</span></p></div>
<div class='div-other'><a id='mulu667' />
<p class='h2'>第二十六卷</p><p>手探<span class='note-inline'>(他唅反說文以手遠取曰探也)</span>。</p>
<p>伶俜<span class='note-inline'>(歷丁反下疋丁反三蒼伶俜猶聯翩也孤獨之皃也)</span>。</p>
</div>
<div class='div-other'><a id='mulu668' />
<p class='h2'>第二十七卷<span class='note-inline'>(先不音)</span></p></div>
<div class='div-other'><a id='mulu669' />
<p class='h2'>第二十八卷</p><p>[月*〡*臣]蘘<span class='note-inline'>(翼支反下而羊反)</span>。</p>
<p>[口*(或-口+(一/口))]呿<span class='note-inline'>(於六反下羌庶反經文從豆作[豆*或]非也)</span>。</p>
<p>膃摩<span class='note-inline'>(一兀反)</span>。</p>
<p>蹶比<span class='note-inline'>(巨目反)</span>。</p>
</div>
<div class='div-other'><a id='mulu670' />
<p class='h2'>第二十九卷</p><p>迦睇<span class='note-inline'>(他弟反一音徒計反依字傾視曰睇)</span>。</p>
<p>霖雨<span class='note-inline'>(力金反雨自三日已上為霖也)</span>。</p>
<p>係心<span class='note-inline'>(古文繫繼二形同稽詣反係綴也繫束也)</span>。</p>
</div>
<div class='div-other'><a id='mulu671' /></div></div>
<div class='div-other'><a id='mulu672' />
<p class='h1'>大集日藏分經</p>
<div class='div-other'><a id='mulu673' />
<p class='h2'>第一卷</p><p class="byline">玄應撰</p><p>僧伽藍<span class='note-inline'>(舊譯云村此應訛也正言僧伽羅磨云眾園也)</span>。</p>
<p>生挑<span class='note-inline'>(他堯反聲類挑抉也謂以手抉取物也抉烏穴反)</span>。</p>
<p>俱蘭吒花<span class='note-inline'>(或云拘蘭荼花此譯云紅色花也)</span>。</p>
</div>
<div class='div-other'><a id='mulu674' />
<p class='h2'>第二卷</p><p>逋沙<span class='note-inline'>(布五反又作補婁沙或言富留沙皆訛也正言富盧沙此言士夫或言大夫經中或作甫訛也)</span>。</p>
<p>仳必<span class='note-inline'>(疋視反)</span>。</p>
<p>羅麼<span class='note-inline'>(茣可反)</span>。</p>
<p>羅謎<span class='note-inline'>(茣閇反)</span>。</p>
<p>復䫂<span class='note-inline'>(都我反)</span>。</p>
<p>馺跛<span class='note-inline'>(蘇合反)</span>。</p>
<p>娑郵<span class='note-inline'>(于鳩反)</span>。</p>
<p>㖶[(士/示)*(暴-(日/共)+又)]<span class='note-inline'>(因賢反)</span>。</p>
<p>鉢爹<span class='note-inline'>(徒可反)</span>。</p>
<p>鉢剆<span class='note-inline'>(力可反)</span>。</p>
<p>囉栘<span class='note-inline'>(是奚反)</span>。</p>
<p>三姥<span class='note-inline'>(亡古反)</span>。</p>
<p>咥㖑<span class='note-inline'>(丑一反下呼戒反)</span>。</p>
<p>惡踦<span class='note-inline'>(居綺反)</span>。</p>
<p>窣朱<span class='note-inline'>(桑沒反)</span>。</p>
<p>迃嘍<span class='note-inline'>(一禹反下勒口反)</span>。</p>
<p>伊儸<span class='note-inline'>(力哥反)</span>。</p>
<p>系毘<span class='note-inline'>(平第反)</span>。</p>
</div>
<div class='div-other'><a id='mulu675' />
<p class='h2'>第三卷</p><p>唵句<span class='note-inline'>(烏感反)</span>。</p>
<p>眵提<span class='note-inline'>(充支反)</span>。</p>
<p>那挮<span class='note-inline'>(他隸反)</span>。</p>
<p>頻婆人<span class='note-inline'>(案佛本行經云頻婆羅此數當十兆也)</span>。</p>
</div>
<div class='div-other'><a id='mulu676' />
<p class='h2'>第四卷</p><p>培鞞<span class='note-inline'>(蒲口蒲來二反)</span>。</p>
<p>阿紉<span class='note-inline'>(女珍反)</span>。</p>
<p>坒絰<span class='note-inline'>(扶必反下徒結反)</span>。</p>
<p>姧宄<span class='note-inline'>(居美反廣雅宄盜也左傳曰在內曰姧在外為宄也)</span>。</p>
</div>
<div class='div-other'><a id='mulu677' />
<p class='h2'>第五卷</p><p>䫫頷<span class='note-inline'>(又作髏同力侯反埤蒼䫫頭骨也下胡感反方言頷頤頷也)</span>。</p>
<p>腥<span class='corr'>臊</span><span class='note-inline'>(又作勝同先丁反下又作鱢同乘勞反通俗文魚臭曰腥猳臭曰臊猳音加腥[胎-口+(隳-隋+?)]二字並從肉經從月作者書寫人誤錯也)</span>。</p>
</div>
<div class='div-other'><a id='mulu678' />
<p class='h2'>第六卷</p><p>羸瘠<span class='note-inline'>(古文膌同才亦反說文瘠瘦也瘠亦薄也)</span>。</p>
<p>蠅䏣<span class='note-inline'>(七餘反三蒼蠅乳肉中曰䏣經文從虫作蛆子餘反蝍蛆蜈蚣也又作疽久㿈也二形並非經義也)</span>。</p>
<p>得臛<span class='note-inline'>(呼各反王逸注楚辝云有菜曰羹無菜曰臛)</span>。</p>
<p>蔔韲<span class='note-inline'>(上朋北反下子西反又作齏同醬属也醢醬所和細切曰韲全物為葅今中國皆言韲江南悉言葅)</span>。</p>
<p>脊標<span class='note-inline'>(相傳力甚反正言棟居屋中也亦言梁也或言極也)</span>。</p>
<p>樘柱<span class='note-inline'>(上勅耕反又恥孟反今謂邪柱為牚也經文作棖非體也)</span>。</p>
<p>任娠<span class='note-inline'>(書隣反懷胎為娠漢書孟康曰娠音身今多以娠作身兩通)</span>。</p>
<p>凍暍<span class='note-inline'>(又作[病-丙+曷]暍二形同於歇反謂傷熱煩悶[若*欠]死也)</span>。</p>
<p>石撩<span class='note-inline'>(力彫反撩擲也說文作摷相擊也)</span>。</p>
</div>
<div class='div-other'><a id='mulu679' />
<p class='h2'>第七卷</p><p>刪刪<span class='note-inline'>(所奸反龍王名也依字聲類刪定也)</span>。</p>
<p>庰中<span class='note-inline'>(蒲定俾并二反廣雅圊圂庰廁也)</span>。</p>
<p>乳哺<span class='note-inline'>(蒲路反字林哺咀食也謂口中嚼食也)</span>。</p>
<p>不憚<span class='note-inline'>(徒旦反詩云豈敢憚行注主憚難也亦畏也)</span>。</p>
</div>
<div class='div-other'><a id='mulu680' />
<p class='h2'>第八卷</p><p>人黶<span class='note-inline'>(烏簟反黑子也說文中黑也)</span>。</p>
<p>翌軫<span class='note-inline'>(夷軄反下之忍反北方宿名也昱亦作翼)</span>。</p>
<p>些吉<span class='note-inline'>(蘇計桑餓二反此火天也姓些吉利多邪尼也)</span>。</p>
<p>拓地<span class='note-inline'>(古文[片*(厂@干)]袥二形今作托同他各反)</span>。</p>
<p>剛毅<span class='note-inline'>(魚既反說文毅有決也孔安國注尚書云煞敵為果致果為毅也)</span>。</p>
<p>親暱<span class='note-inline'>(又作暱同女栗反爾疋昵親近也又云昵亟也親昵亦數也)</span>。</p>
<p>炒粳<span class='note-inline'>(古文作鬻炒焣炒四形今作[鬲*(((巨-匚)@一)/((巨-匚)@一))]崔寔四民月令作炒古文奇字作[打-丁+(酉/火)]同初狡反方言熬焣煎[烋-木+(ㄆ/用)]火乾也[烋-木+(ㄆ/用)]音皮逼反)</span>。</p>
<p>慎儆<span class='note-inline'>(古文憼儆二形今作警同居影反警戒慎也廣雅警不安也)</span>。</p>
<p>嘲戲<span class='note-inline'>(又作啁同竹包反蒼頡篇云啁調也調相調戲也)</span>。</p>
</div>
<div class='div-other'><a id='mulu681' />
<p class='h2'>第九卷</p><p>蜎飛<span class='note-inline'>(於全反字林虫皃也動也或作翾呼全反飛皃也)</span>。</p>
<p>桁械<span class='note-inline'>(胡郎反下胡戒反通俗文云拘罪人曰桁械謂穿木加足曰械大械曰桁)</span>。</p>
<p>他恀<span class='note-inline'>(音是又是移反依字爾疋云恀怙恃也)</span>。</p>
<p>䯇䯇<span class='note-inline'>([共-八+口]骨反廣雅䯇勤也埤蒼力作也)</span>。</p>
<p>喫噉<span class='note-inline'>(口迹反謂喫食也)</span>。</p>
</div>
<div class='div-other'><a id='mulu682' />
<p class='h2'>第十卷</p><p>燂身<span class='note-inline'>(聲類作燂燖二形字詰古文燅鬻二形今作燅同詳廉反通俗文以湯去毛曰燅經文作爓案說文等音皆余贍反又羊占反火爓爓也非經旨也)</span>。</p>
<p>嗽於<span class='note-inline'>(又作欶同山角反嗽吮也經文從口作[口*數]俗字也)</span>。</p>
<p>刀砧<span class='note-inline'>(又作褀㪛二形同猪金反鈇砧也)</span>。</p>
<p>烙口<span class='note-inline'>(力各反謂燒煑物著人曰烙經文作爍式酌反非也)</span>。</p>
</div></div>
<div class='div-other'><a id='mulu683' />
<p class='h1'>大集月藏分經</p>
<div class='div-other'><a id='mulu684' />
<p class='h2'>第一卷</p><p class="byline">玄應撰</p><p>囉[口*兮]<span class='note-inline'>(烏禮反字又作䚷依字義廣雅䚷譍聲也)</span>。</p>
<p>棖觸<span class='note-inline'>(說文作摚柱也音紂庚反字統作棖丈庚反棖觸也又嫽敞敞觸亦作敞音文衡反)</span>。</p>
</div>
<div class='div-other'><a id='mulu685' />
<p class='h2'>第二卷</p><p>齊鼓<span class='note-inline'>(今清樂中有此皷皷面安齊故云齊皷也)</span>。</p>
<p>籢鼓<span class='note-inline'>(力占反謂以瓦為[壴*桑]革為兩面用杖擊之者也經文作[答/皿])</span>。</p>
<p>矛䂎<span class='note-inline'>(又作矛矛二形同莫侯反說文矛長二丈建於兵車也下七亂反廣雅云[矛*(替-曰+貝)]謂之鋋鋋小矛也今江湘以南傒人工用[矛*(替-曰+貝)]鋋音蟬傒音口奚反經文作爨非體也)</span>。</p>
<p>䏣佞<span class='note-inline'>(七餘反謂胆妬也下奴定反諂媚也字從女從仁論語惡夫佞者此即從女之義左傳云寡人不佞不能事父兄此即從仁之義也)</span>。</p>
<p>登祚<span class='note-inline'>(徂故反祚位也祿也亦福也祥也)</span>。</p>
<p>狡猾<span class='note-inline'>(古夘反下胡刮反方言凡小兒多詐或謂之狡猾猾亦乱也三蒼猾黠惡也)</span>。</p>
<p>佛仍<span class='note-inline'>(又作䚮䄧二形同而陵反廣雅云仍重也因也乃也)</span>。</p>
</div>
<div class='div-other'><a id='mulu686' />
<p class='h2'>第三卷</p><p>塵曀<span class='note-inline'>(古文㙪同於計反小爾雅云幽曀闇昧冥也釋名云曀亦翳也謂曰不明淨也)</span>。</p>
<p>怨讎<span class='note-inline'>(視周反三蒼怨偶曰讎讎對也爾雅云讎匹也)</span>。</p>
<p>鼨鼠<span class='note-inline'>(籀文作鼨同之弓反爾雅鼨亦鼠也說文即豹文鼠是也經文作螽音終䖝名非此義也)</span>。</p>
<p>訓狐<span class='note-inline'>(下戶姑反訓狐即鳩鵄也一名鵂鶹經文作勳胡非體也)</span>。</p>
<p>土䲷<span class='note-inline'>(古彫反惡鳴鳥也說文不孝鳥經文作兔䲷或作禿䲷非也)</span>。</p>
<p>蔚茂<span class='note-inline'>(於謂反蒼頡篇云蔚草木盛皃也蔚亦茂也翳也)</span>。</p>
<p>期尅<span class='note-inline'>(渠基反下口勒反言必當也經文作忌非也)</span>。</p>
</div>
<div class='div-other'><a id='mulu687' />
<p class='h2'>第四卷</p><p>蕃息<span class='note-inline'>(父袁反蕃謂滋多也息塞滿也今中國謂蕃息為嬔息音匹万反同時一嬔亦作此字也)</span>。</p>
</div>
<div class='div-other'><a id='mulu688' />
<p class='h2'>第五卷</p><p>羅媲<span class='note-inline'>(普詣反)</span>。</p>
<p>系捍<span class='note-inline'>(胡計反下公旦反)</span>。</p>
<p>海島<span class='note-inline'>(古文隖同都道都[目*交]二反說文海中有山可依止曰島釋名島到也人所奔到也亦言鳥也人物所趣如鳥之下也)</span>。</p>
<p>迦利<span class='note-inline'>(或名歌利王論中或作伽藍浮王正言羯利王此云鬪諍王也)</span>。</p>
</div>
<div class='div-other'><a id='mulu689' />
<p class='h2'>第六卷</p><p>佉伽<span class='note-inline'>(又作渴伽皆訛也正言朅伽此釋云犀牛朅音去謁反)</span>。</p>
<p>[糸*枲]訶<span class='note-inline'>(又作枲同息里反天童女名也)</span>。</p>
<p>陂濼<span class='note-inline'>(筆皮反下普莫反大池也山東名濼幽州名淀淀音殿今亦通名也經文作泊借音非體也)</span>。</p>
</div>
<div class='div-other'><a id='mulu690' />
<p class='h2'>第七卷</p><p>純淨<span class='note-inline'>(時均反謂專一不雜也方言純好也大也經文作醇說文不澆酒也又作淳濃之淳其義一也)</span>。</p>
<p>尸仛<span class='note-inline'>(又作詫譇二形同勅嫁反乾闥婆名也黃鼬翼周翼救二反此龍名也)</span>。</p>
<p>朚瞿<span class='note-inline'>(莫光反)</span>。</p>
<p>儚伽<span class='note-inline'>(亡曾霍和二反)</span>。</p>
<p>黚婆<span class='note-inline'>(九嚴反)</span>。</p>
<p>枲何<span class='note-inline'>(息里反)</span>。</p>
<p>黟乾<span class='note-inline'>(一兮反)</span>。</p>
<p>謫罰<span class='note-inline'>(都革反通俗文罰罪曰謫字林謫罪過也責也說文罪之小曰罰罰亦折伏也)</span>。</p>
</div>
<div class='div-other'><a id='mulu691' />
<p class='h2'>第八卷</p><p>婆涑<span class='note-inline'>(桑侯桑穀二反依字濯生練曰涑也)</span>。</p>
<p>雷鼓<span class='note-inline'>(力迥反周禮雷鼓神祀鄭玄曰雷鼓八面者也)</span>。</p>
</div>
<div class='div-other'><a id='mulu692' />
<p class='h2'>第九卷</p><p>讇鞞<span class='note-inline'>(是鹽反下蒲迷反國名也)</span>。</p>
<p>鄯善<span class='note-inline'>(時戰反漢書本名樓蘭因傅介子斬其王復更立名鄯善因為國號在烏耆國南陽闊外也)</span>。</p>
<p>黟羅<span class='note-inline'>(烏奚反阿修羅王名也)</span>。</p>
</div>
<div class='div-other'><a id='mulu693' />
<p class='h2'>第十卷</p><p>遮噠<span class='note-inline'>(勑轄反國名也依字韻集云呾噠語不正也)</span>。</p>
<p>日虹<span class='note-inline'>(胡公反江東音綘爾雅音義云雙出鮮盛者為雄雄曰虹暗者為雌雌曰電也一名螮蝀也)</span>。</p>
<p><span class='corr'>圮</span>坼<span class='note-inline'>(皮美反下耻格反爾雅<span class='corr'>圮</span>毀也坼裂也廣雅坼分也說文從土㡿音赤)</span>。</p>
</div></div>
<p class='juan'>一切經音義卷第十七</p>
</div><!-- end of div[@id='body'] -->
</body></html>