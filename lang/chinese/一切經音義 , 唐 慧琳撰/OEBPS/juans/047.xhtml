<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2324' />一切經音義卷第四十七</p><p class="byline"><span class='corr'>翻</span>經沙門慧琳撰</p>
<div class='div-other'>
<ul>
<li><p style="margin-left:1em">十地論十二卷　玄應</p>
<p style="margin-left:1em">金剛經不壞假名論二卷　慧琳</p>
<p style="margin-left:1em">彌勒所問論八卷　慧琳</p>
<p style="margin-left:1em">金剛經無著論二卷　慧琳</p>
<p style="margin-left:1em">佛地經論七卷　玄應</p>
<p style="margin-left:1em">金剛經天親論三卷　慧琳</p>
<p style="margin-left:1em">寶積經論四卷　慧琳</p>
<p style="margin-left:1em">寶髻菩薩經論一卷　玄應</p>
<p style="margin-left:1em">能斷金剛經論頌一卷　無</p>
<p style="margin-left:1em">能斷金剛論釋二卷　慧琳</p>
<p style="margin-left:1em">文殊問菩提經論二卷　慧琳</p>
<p style="margin-left:1em">妙法蓮華經論一卷　慧琳</p>
<p style="margin-left:1em">法華經論二卷　慧琳</p>
<p style="margin-left:1em">勝思惟經論四卷　慧琳</p>
<p style="margin-left:1em">涅盤論一卷　無</p>
<p style="margin-left:1em">本有今無論偈一卷　慧琳</p>
<p style="margin-left:1em">無量壽經論一卷　慧琳</p>
<p style="margin-left:1em">三具足經論一卷　慧琳</p>
<p style="margin-left:1em">轉法輪經論一卷　無</p>
<p style="margin-left:1em">遺教經論一卷　慧琳</p>
<p style="margin-left:4em"><span class="note-inline">(依目錄此中有瑜伽師地論一百卷先有音義一卷次後音義四十八是)</span></p>
<p style="margin-left:1em">顯揚聖教論二十卷　玄應</p>
<p style="margin-left:1em">顯揚論頌一卷　慧琳</p>
<p style="margin-left:1em">瑜伽師地釋一卷　慧琳</p>
<p style="margin-left:1em">王法正理論一卷　玄應</p>
<p style="margin-left:1em">雜集論七卷　慧琳</p>
<p style="margin-left:1em">對法論十六卷　玄應</p>
<p style="margin-left:1em">中論四卷　慧琳</p>
<p style="margin-left:1em">般若燈論釋十五卷　玄應</p>
<p style="margin-left:1em">十二門論一卷　玄應</p>
<p style="margin-left:1em">十八空論一卷　慧琳</p>
<p style="margin-left:1em">百論二卷　玄應</p>
<p style="margin-left:2em">右三十一論一百二十六卷同此卷音。</p>
</li>
</ul></div>
<div class='div-other'><a id='mulu2325' />
<p class='h1'>十地論第一卷</p><p class="byline">玄應撰</p>
<div class='div-other'><a id='mulu2326' /><p>芒然<span class='note-inline'>(莫唐反案芒然冥昧不明也莊子芒然無所見是也)</span>。</p>
<p>椑羅<span class='note-inline'>(神奚反經中或作卑羅或作閉羅皆一也)</span>。</p>
<p>嘶字<span class='note-inline'>(又作[斯/言]同先奚反言梵本嘶字如師子形相也依字埤蒼嘶聲散也亦悲聲也)</span>。</p>
</div>
<div class='div-other'><a id='mulu2327' />
<p class='h2'>第二卷　第三卷<span class='note-inline'>(竝先不音訓)</span></p></div>
<div class='div-other'><a id='mulu2328' />
<p class='h2'>第四卷</p><p>厚曀<span class='note-inline'>(於計反釋名曀翳也言雲氣隱翳使不見物者也)</span>。</p>
<p>瀑水<span class='note-inline'>(蒲報反蒼頡解詰云水濆起曰瀑也)</span>。</p>
</div>
<div class='div-other'><a id='mulu2329' />
<p class='h2'>第五卷</p><p>捫摸<span class='note-inline'>(莫奔莫本二反聲類云捫摸也字林捫撫持案也捫持謂手把執物也)</span>。</p>
</div>
<div class='div-other'><a id='mulu2330' />
<p class='h2'>第六卷　第七卷<span class='note-inline'>(竝先不音)</span></p></div>
<div class='div-other'><a id='mulu2331' />
<p class='h2'>第八卷</p><p>溉灌<span class='note-inline'>(歌賚反說文溉灌也灌注也)</span>。</p>
</div>
<div class='div-other'><a id='mulu2332' />
<p class='h2'>第九卷第十卷第十一卷第十二卷<span class='note-inline'>(已上竝先不音)</span></p></div></div>
<div class='div-other'><a id='mulu2333' />
<p class='h1'>金剛般若波羅蜜經破取著不壞假名論上卷</p><p class="byline">慧琳</p>
<div class='div-other'><a id='mulu2334' /><p>俾其<span class='note-inline'>(卑弭反若取上聲此字從彳丑尺反考聲云使也爾雅云俾從也苦作去聲即從人韻詮與也說文益也從人卑聲也)</span>。</p>
<p>謂稟<span class='note-inline'>(鄙錦反孔注尚書云稟受也廣雅云與也說文稟賜穀也從禾㐭聲㐭音廩也)</span>。</p>
<p>百齡<span class='note-inline'>(歷丁反禮記古者年齡齒亦齡皆壽也鄭注禮記云年夭氣齒人壽之數也廣雅齡年也古今正字從齒令聲或為秢也)</span>。</p>
</div>
<div class='div-other'><a id='mulu2335' />
<p class='h2'>下卷</p><p>沮亂<span class='note-inline'>(上㽵所反毛詩傳云沮壞也亦止也賈注國語非也說文從水且聲)</span>。</p>
<p>即晞<span class='note-inline'>(下稀依反毛詩傳云晞者明之始升也韓詩云明不明之際曰晞也說文從曰希聲)</span>。</p>
<p>泫露<span class='note-inline'>(上玄詃反考聲云泫流下貌也禮記云孔子泫然流涕也說文亦流也從水玄聲也)</span>。</p>
</div></div>
<div class='div-other'><a id='mulu2336' />
<p class='h1'>彌勒菩薩所問經論第一卷</p><p class="byline">慧琳撰</p>
<div class='div-other'><a id='mulu2337' /><p>乞[句-口+止]<span class='note-inline'>(下葛艾反蒼頡篇[句-口+止]行請也求也說文亦乞也亾人為[句-口+止]論文作丐不成字或作[句-口+止]俗字)</span>。</p>
<p>躑跳<span class='note-inline'>(上呈劇反顧野王云躑驟舉足而不進說文住足也踦也或作蹢古今正字從足鄭聲下[袖-由+兆]弔反孔注尚書跳步足不能過也蒼頡篇踊也廣雅跳上也說文亦蹶也躍也從足兆聲也)</span>。</p>
</div>
<div class='div-other'><a id='mulu2338' />
<p class='h2'>第二卷</p><p>壍路<span class='note-inline'>(上韱豔反顧野王云城池為壍也考聲長坑也說文亦坑也大也從土漸聲也)</span>。</p>
<p>劈裂<span class='note-inline'>(上疋覔反廣雅云劈裂也埤蒼剖也說文破也從刀辟聲)</span>。</p>
<p>牽挽<span class='note-inline'>(上挈賢反考聲云牽連也說文引前也下亾遠反考聲挽引也亦作輓說文牽引也從手)</span>。</p>
<p>梯嶝<span class='note-inline'>(下登鄧反考聲作橙履也小阪也說文云仰也文字典說從山登聲也)</span>。</p>
<p>指鉆<span class='note-inline'>(下儉炎反說文云鉆鐵鋷也從金占聲論作鉗誤也)</span>。</p>
<p>惡䓶<span class='note-inline'>(下此漬反郭注爾雅莿茦針也木芒也方言凡草木㓨人謂之<span class='corr'>刺</span>也文字典說從艸<span class='corr'>刺</span>聲論作剌誤也)</span>。</p>
</div>
<div class='div-other'><a id='mulu2339' />
<p class='h2'>第三卷</p><p>捲手<span class='note-inline'>(上倦員反考聲捲用力也又作拳拳手拳也集訓屈手也)</span>。</p>
<p>[各*支]打<span class='note-inline'>(上礦獲反廣雅[各*支]擊也埤蒼擊頰也顧野王云今[各*支]耳是也古今正字從攴各聲也攴音普卜反論文作摑俗字也)</span>。</p>
</div>
<div class='div-other'><a id='mulu2340' />
<p class='h2'>第四卷</p><p>婆私咤<span class='note-inline'>(下摘加反梵語仙人名也)</span>。</p>
<p>限劑<span class='note-inline'>(下齊細反周禮劑節量也考聲云分段也古今正字劑齊從刀齊聲也)</span>。</p>
</div>
<div class='div-other'><a id='mulu2341' />
<p class='h2'>第五卷</p><p>鑽燧<span class='note-inline'>(下隨醉反聲類燧取火於因也馬注論語云鑽火四時各異木也左傳云燧取火貝也古今正字從火遂聲)</span>。</p>
<p>鼓捊<span class='note-inline'>(下蒲溝反聲類作掊廣雅掊捶也今案捊皷杖也說文從手孚聲也)</span>。</p>
<p>消皺<span class='note-inline'>(下側救反考聲云皺皮聚也論作皺俗字也)</span>。</p>
<p>批尼<span class='note-inline'>(上頻蜜反梵語也)</span>。</p>
</div>
<div class='div-other'><a id='mulu2342' />
<p class='h2'>第六卷　第七卷　第八卷<span class='note-inline'>(已上並無字可音訓)</span></p></div></div>
<div class='div-other'><a id='mulu2343' />
<p class='h1'>金剛般若論上卷</p><p class="byline">慧琳音</p>
<div class='div-other'><a id='mulu2344' /><p>鉢羅腎禳<span class='note-inline'>(下禳掌反梵語唐云智慧也)</span>。</p>
</div>
<div class='div-other'><a id='mulu2345' />
<p class='h2'>下卷</p><p>懈怠<span class='note-inline'>(上佳邂反賈注國語云懈倦也廣雅懈懶也說文亦怠也從心解聲經作懈亦通也)</span>。</p>
</div></div>
<div class='div-other'><a id='mulu2346' />
<p class='h1'>佛地經論第一卷</p><p class="byline">玄應音</p>
<div class='div-other'><a id='mulu2347' /><p>劫比拏王<span class='note-inline'>(梵語女家反南憍薩羅國王名也因緣廣如經說也)</span>。</p>
<p>封主<span class='note-inline'>(府用府逢二反字林封爵諸侯也聲類建國以土地曰封周禮建邦國而制其城諸公之地封壃方五百諸侯之地方四百里等也起土為界曰封也)</span>。</p>
</div>
<div class='div-other'><a id='mulu2348' />
<p class='h2'>第二卷<span class='note-inline'>(先不音)</span></p></div>
<div class='div-other'><a id='mulu2349' />
<p class='h2'>第三卷</p><p>如鉆<span class='note-inline'>(奇廉反通俗文鍛具曰鉆蒼頡篇云鉆持也)</span>。</p>
<p>補特伽羅<span class='note-inline'>(梵語此云數取謂數數往來諸趣也)</span>。</p>
</div>
<div class='div-other'><a id='mulu2350' />
<p class='h2'>第四卷　第五卷<span class='note-inline'>(並先不音)</span></p></div>
<div class='div-other'><a id='mulu2351' />
<p class='h2'>第六卷</p><p>殉利<span class='note-inline'>(辝俊反蒼頡篇云殉求也漢書貪夫殉財應劭曰殉營也)</span>。</p>
<p>勇悍<span class='note-inline'>(何且反說文悍勇也有力也三蒼悍傑也)</span>。</p>
<p>如毘濕飯怛羅<span class='note-inline'>(梵語都達反即蘇達本生因緣也)</span>。</p>
</div>
<div class='div-other'><a id='mulu2352' />
<p class='h2'>第七卷</p><p>踰繕那<span class='note-inline'>(梵語市戰反亦言踰闍那此云合也應也計應合爾許度量同此方驛也自古聖王一日行也案西國饍那亦有大小或三十里或四十里昔來皆取四十里也舊經論中或云由延又作由旬或言俞旬皆訛略也)</span>。</p>
<p>底沙佛<span class='note-inline'>(梵語舊經中作弗沙佛同一也)</span>。</p>
<p>蘇達那等<span class='note-inline'>(梵語亦作蘇陀沙等此云善與亦言好施舊云須達拏訛也)</span>。</p>
</div></div>
<div class='div-other'><a id='mulu2353' />
<p class='h1'>金剛般若波羅蜜經論上卷</p><p class="byline">慧琳音</p>
<div class='div-other'><a id='mulu2354' /><p>頂戴<span class='note-inline'>(得代反顧野王云欣奉其上曰戴國語云在首曰戴賈注云戴奉也說文云從異[栽-木]聲[栽-木]音災)</span>。</p>
</div>
<div class='div-other'><a id='mulu2355' />
<p class='h2'>中卷</p><p>淳熟<span class='note-inline'>(垂倫反考聲云清也禮記沃之以膏清也說文從水[古/日/羊]聲論作淳俗字也)</span>。</p>
</div>
<div class='div-other'><a id='mulu2356' />
<p class='h2'>下卷</p><p>有翳<span class='note-inline'>(於計反郭註方言謂蒙幕也奄也廣雅云障也說文從羽殹聲)</span>。</p>
</div></div>
<div class='div-other'><a id='mulu2357' />
<p class='h1'>大乘寶積論第一卷</p><p class="byline">慧琳音</p>
<div class='div-other'><a id='mulu2358' /><p>甄說<span class='note-inline'>(上見賢反考聲云甄明也察也桂菀珠叢云亦表明也說文從瓦垔聲也垔音因也)</span>。</p>
<p>[詳-十+山]恌<span class='note-inline'>(下眺雕反考聲云媮也薄也郭注方言云邪也廣雅云亂也從心兆聲媮音偷)</span>。</p>
<p>缺漏<span class='note-inline'>(上犬悅反蒼頡篇云虧也說文器破也從[乞-乙+正]夬聲下力豆反顧野王云漏猶泄也許叔重注淮南子云漏穿也說文屋穿水入也從雨尸下尸即屋也經文從水亦同也)</span>。</p>
</div>
<div class='div-other'><a id='mulu2359' />
<p class='h2'>寶積論卷第二</p><p>欑成<span class='note-inline'>(上藏宦反鄭注禮記云欑猶叢也蒼頡篇云聚也從木贊聲也)</span>。</p>
<p>譏嫌<span class='note-inline'>(幾依反廣雅云譏問也亦諫也何註公羊傳猶譴也說文從言幾聲)</span>。</p>
<p>籌量<span class='note-inline'>(逐留反顧野王云籌所以計筭者也鄭注儀禮云筭也說文從竹壽聲)</span>。</p>
</div>
<div class='div-other'><a id='mulu2360' />
<p class='h2'>寶積論卷第三</p><p>指㡿<span class='note-inline'>(上音旨下音赤考聲云指言也推也㡿遠也逐也為人所遠棄也故云㡿說文從广屰聲屰音逆)</span>。</p>
<p>淤泥<span class='note-inline'>(上於㨿反顧野王云水中青泥也說文淤澱滓也從水於聲)</span>。</p>
<p>闡陀<span class='note-inline'>(上昌演反梵語也)</span>。</p>
<p>如蛾<span class='note-inline'>(五歌反考聲云飛虫也爾雅云蝅化為之者蛾也大戴禮云食桑者有絲而成蛾說文從虫我聲也)</span>。</p>
</div>
<div class='div-other'><a id='mulu2361' />
<p class='h2'>寶積論卷第四</p><p>胭喉<span class='note-inline'>(上宴賢反聲類胭亦喉也蒼頡篇咽古今正字從肉因聲也)</span>。</p>
<p>性熏<span class='note-inline'>(訓云反顧野王云烟熏之者也考聲云熱也火氣也說文從[艸-屮]黑聲象形字也)</span>。</p>
<p>動眴<span class='note-inline'>(玄絹反顧野王云今人動目密相戒語也考聲亦目動也王注楚辭云眴視貌說文云從目旬聲旬音同上也)</span>。</p>
<p>作拳<span class='note-inline'>(倦袁反何注公羊傳云拳掌也亦愛也說文從手卷省聲)</span>。</p>
</div></div>
<div class='div-other'><a id='mulu2362' />
<p class='h1'>寶髻菩薩經論</p><p class="byline">玄應音</p><p>洲潬<span class='note-inline'>(徒亶反爾雅云潬沙出郭璞曰今江東呼水內沙堆為潬洛陽北河中有中潬城是也論文作埏音延八埏之地也亦埏道也埏非此用)</span>。</p>
<p>陂池<span class='note-inline'>(筆皮反山東名為濼濼音匹各反亦名[畝-久+元][畝-久+元]音公朗反也)</span>。</p>
<p>蠃髻<span class='note-inline'>(又作螺同力戈反下古文作[髟/弁]同音計經中或作編髮同一也)</span>。</p>
</div>
<div class='div-other'><a id='mulu2363' />
<p class='h1'>能斷金剛般若經論一卷</p><p>無可音訓</p>
</div>
<div class='div-other'><a id='mulu2364' />
<p class='h1'>能斷金剛般若波羅蜜多經論上卷</p><p class="byline">慧琳撰</p>
<div class='div-other'><a id='mulu2365' /><p>怨讎<span class='note-inline'>(下受川反尚書云虐我則讎禮記云父之讎不與共戴天顧野王云讎怨憾也說文從言雔聲也)</span>。</p>
</div>
<div class='div-other'><a id='mulu2366' />
<p class='h2'>中卷</p><p>差舛<span class='note-inline'>(下川䙲反顧野王云差舛不齊也說文對臥也從牛牛相背俗作舛也)</span>。</p>
</div>
<div class='div-other'><a id='mulu2367' />
<p class='h2'>下卷</p><p>津媲<span class='note-inline'>(下批閇反考聲媲匹也郭注爾雅云媲亦偶也集訓云配也說文從女[奐-大+比]聲也)</span>。</p>
<p>在瀲<span class='note-inline'>(下廉染反考聲瀲瀲淡水貌也清也水淺次也泛也文字典說文從水歛聲也)</span>。</p>
<p>巘際<span class='note-inline'>(上魚偃反毛詩傳巘小山別於大山也郭注爾雅山形如累雨甑也釋名甑一孔曰巘山孤似也古今正字從山獻聲)</span>。</p>
<p>橐籥<span class='note-inline'>(上湯各反集訓云橐小囊也又云無底囊也下陽削反考聲鍵器也又樂器傳也說文作[門@龠]亦樂器也從竹龠聲也)</span>。</p>
<p>儵忽<span class='note-inline'>(上昇戮反王注楚辭儵忽疾也說文電貌也古今正字徃來儵忽也從黑攸聲)</span>。</p>
<p>煥爛<span class='note-inline'>(上歡貫反下闌且反論語煥乎其有文章也方言云火熟曰爛考聲云煥爛並光明也古今正字並從火奐闌皆聲也)</span>。</p>
<p>撮其<span class='note-inline'>(上纂括反漢書應[辟-辛+力]曰撮亦三指撮也考聲撮牽持也古今正字從手㝡聲也)</span>。</p>
</div></div>
<div class='div-other'><a id='mulu2368' />
<p class='h1'>文殊師利菩薩問菩提經論上卷</p><p class="byline">慧琳撰</p>
<div class='div-other'><a id='mulu2369' /><p>編髮<span class='note-inline'>(必綿反鄭注禮記云編列髮為之其古之遺象也若今之假髮也劉注公羊傳云編連也蒼頡篇織也說文次簡也從糸扁聲也)</span>。</p>
<p>如塊<span class='note-inline'>(口潰反郭注爾雅云上塊也王注楚辭云塊獨處貌說文從土鬼聲也)</span>。</p>
<p>奮迅<span class='note-inline'>(上分問反廣雅云振也考聲云起也鳥振毛羽也說文翬也從奞從田會意字也)</span>。</p>
</div>
<div class='div-other'><a id='mulu2370' />
<p class='h2'>下卷</p><p>遞共<span class='note-inline'>(提禮反郭注爾雅云更易也楚辭云四時遞來而卒歲考聲云遞代也或作递說文從辵虒聲也辵音丑略反虒音斯也)</span>。</p>
</div></div>
<div class='div-other'><a id='mulu2371' />
<p class='h1'>妙法蓮華經憂波提舍一卷<span class='note-inline'>(婆藪盤豆菩薩造)</span></p><p class="byline">慧琳音</p><p>怨敵<span class='note-inline'>(亭歷反杜注左傳云敵猶當也又曰敵怨也方言同力者謂之敵說文從支啇聲也啇音的)</span>。</p>
<p>彈指<span class='note-inline'>(唐寒反廣雅云彈拼也顧野王云凡皷動物曰彈說文從弓徙單聲也)</span>。</p>
</div>
<div class='div-other'><a id='mulu2372' />
<p class='h1'>妙法蓮華經憂波提舍上卷</p><p class="byline">慧琳音</p>
<div class='div-other'><a id='mulu2373' /><p>颰陀婆羅<span class='note-inline'>(上盤末反梵語也不未字義唐言賢護菩薩即此賢劫中成佛也)</span>。</p>
<p>頻婆羅<span class='note-inline'>(案俱舍論西方數法名也十十變名頻婆羅當此國數法之中千戴之數也)</span>。</p>
<p>阿閦婆<span class='note-inline'>(亦西方數法名也當此地万載之數)</span>。</p>
</div>
<div class='div-other'><a id='mulu2374' /></div></div>
<div class='div-other'><a id='mulu2375' />
<p class='h1'>法花論下卷</p><p class="byline">玄應</p>
<div class='div-other'><a id='mulu2376' /></div>
<div class='div-other'><a id='mulu2377' /><p>謦欬<span class='note-inline'>(上輕珽反蒼頡篇聲也說文謦亦欬也從言殸聲殸音口莖反下開改反顧野王欬嗽也說文逆氣也從欠亥聲論從口作[口*(聲-耳+口)]咳誤也)</span>。</p>
</div></div>
<div class='div-other'><a id='mulu2378' />
<p class='h1'>勝思惟梵天所問經論四卷</p><p class="byline">慧琳音</p>
<div class='div-other'><a id='mulu2379' />
<p class='h2'>第一卷　第二卷<span class='note-inline'>(並無字音)</span></p></div>
<div class='div-other'><a id='mulu2380' />
<p class='h2'>第三卷</p><p>牛豬<span class='note-inline'>(下貯驢反方言豚為豬也[((巨-匚)@一)/(土*凡)]也說文豕三毛叢居也從豕從者聲)</span>。</p>
</div>
<div class='div-other'><a id='mulu2381' />
<p class='h2'>第四卷</p><p>危[月*(刀/巳)]<span class='note-inline'>(下七銳反廣雅脆弱也說文云肉䙲易斷也從月絕省聲字也)</span>。</p>
</div></div>
<div class='div-other'><a id='mulu2382' />
<p class='h1'>涅盤論一卷<span class='note-inline'>(無音可釋)</span></p></div>
<div class='div-other'><a id='mulu2383' />
<p class='h1'>涅盤經本有今無偈論一卷</p><p class="byline">慧琳音</p><p>見杌<span class='note-inline'>(下五骨反俗字也通俗文云物無頭曰尤集訓云樹無枝曰杌從木說文作兀云高而上平也一在人上)</span>。</p>
</div>
<div class='div-other'><a id='mulu2384' />
<p class='h1'>無量壽論</p><p class="byline">慧琳撰</p><p>傎倒<span class='note-inline'>(上典年反孔注尚書傎殯也又傎覆也言反倒仆也今作[傎*頁]說文作蹎從人論作巔字誤也)</span>。</p>
<p>龜毛<span class='note-inline'>(上愧逵反白虎通曰龜言久也毛詩傳曰元龜尺二寸也說文外骨而內肉者也從它龜頭象形也或曰聲也)</span>。</p>
<p>㧋箭<span class='note-inline'>(上辨八反論作拔誤也)</span>。</p>
<p>石蛭<span class='note-inline'>(下真曰反爾雅蛭蟣也蒼頡篇水虫也聲類亦蛭蝚蛭掌者也考聲蛭蝚蛭蛒並蠐[蠢-春+?]也說文從虫作論從石作蛭誤也)</span>。</p>
<p>火擿<span class='note-inline'>(下呈隻反考聲摘撥也說文云投也從手論從火作擿誤也)</span>。</p>
</div>
<div class='div-other'><a id='mulu2385' />
<p class='h1'>三具足經憂波提舍一卷</p><p class="byline">慧琳音</p><p>鄴城<span class='note-inline'>(上嚴劫反漢書魏郡有鄴縣故太原山東也說文從邑業聲也)</span>。</p>
<p>挑施<span class='note-inline'>(上眺彫反聲類挑[打-丁+史]也字書撩也說文從手兆聲也)</span>。</p>
<p>雪堆<span class='note-inline'>(下對雷反王注楚辭云魁堆高也郭注上林賦云堆沙堆也考聲土之高貌也或作塠古今正字從土<span class='corr'>隹</span>聲經作埠非)</span>。</p>
<p>尼羅拏<span class='note-inline'>(下搦加反梵語人名也)</span>。</p>
<p>胃膽脾<span class='note-inline'>(上韋貴反白虎通云胃者脾之府也說文穀府也象形經作胃誤也中檐敢反白虎通膽肝之府也文字典說從肉詹聲下婢卑反白虎通辯也土藏也廣雅脾卑也文字典說文從肉卑聲)</span>。</p>
<p>船舶<span class='note-inline'>(下彭陌反考聲舶崐崙舡也亦作艊司馬彪注莊子云大舶舡名也廣雅海舟也埤蒼大舡也古今正字從舟白聲)</span>。</p>
<p>虵蟒<span class='note-inline'>(下莫牓反郭汴爾雅莽虵之大者古今正字從虫莽聲也)</span>。</p>
<p>熊羆<span class='note-inline'>(上虛弓反說文熊獸似豕山居也從能炎省聲下彼皮反郭注爾雅羆似熊而頭高脚多力拔木關西呼熊說文從熊羆省聲也)</span>。</p>
<p>灾櫱<span class='note-inline'>(下言烈反考聲云媛災也虫獸為恠曰糵衣服草木為恠曰妖今或從女作㜸或從虫作蠥經文從米作糵非經義也)</span>。</p>
</div>
<div class='div-other'><a id='mulu2386' />
<p class='h1'>轉法輪經憂波提舍一卷<span class='note-inline'>(無音字)</span></p></div>
<div class='div-other'><a id='mulu2387' />
<p class='h1'>遺教論一卷</p><p class="byline">慧琳音</p><p>瘕疵<span class='note-inline'>(上夏加反毛詩箋云瘕病也郭注山海經虫病也蒼頡篇腹中病也說文病也下漬茲反孔注尚書疵亦病也周易疵猶瘕敗也說文從疒叚此皆聲也)</span>。</p>
<p>媟慢<span class='note-inline'>(上斯列反孔注尚書云媟亦慢也鄭注禮記媟㜸也方言媟狎也說文從女葉聲)</span>。</p>
<p>坑[阿-可+(凵@(子-一+(二*二)))]<span class='note-inline'>(上客庚反郭注爾雅坈壍池丘墟耳蒼頡篇壑也亦陷也或作阬古今正字從土亢聲下咸監反顧野王云陷墜入也注楚辭云沒也廣雅云隤也說文從高而下也一曰墮也從阜函聲也)</span>。</p>
<p>輕躁<span class='note-inline'>(下遭譟反野王躁猶動賈注國語擾也鄭注論語不安靜也考聲性急也說文為趮字從足喿聲論從叅作躁非也)</span>。</p>
<p>騰躍<span class='note-inline'>(下陽削反杜注左傳超也爾雅迅也廣雅跳也上也進也說文從足翟聲)</span>。</p>
<p>踔<span class='note-inline'>(廳尿)</span>。</p>
<p>躑<span class='note-inline'>(下呈石反顧野王躑舉足而不進也說文住足也踦也或作蹢也古今正字從足鄭聲)</span>。</p>
<p>黑蚖<span class='note-inline'>(下五官反抱朴子曰虵類甚多唯蚖虵中人最急可以刀割所螫處肉棄於地肉自沸似火炙須臾焦盡人得活矣不割必死玄中記蚖蛇身長三四尺有四足形如守官尋脊有針利加刀甚毒惡中人不逾半日則死山海經云皮可以飾刀劒鮫魚皮相似但麤細異耳也)</span>。</p>
<p>悁自<span class='note-inline'>(上一緣反王注楚詞悁憤滿也蒼頡篇恚也聲類悒憂貌也說文云忿也從心䏍聲也)</span>。</p>
</div>
<div class='div-other'><a id='mulu2388' />
<p class='h1'>三具足論</p><p class="byline">玄應撰</p><p>船舶<span class='note-inline'>(音白字林大船也今江南凡汎海舡謂之舶崑崙及高驪皆乘之大者受盛之可万斛也)</span>。</p>
<p>邏戍<span class='note-inline'>(力賀反戍屬也謂遊兵以禦[冗-几+殺]者亦循行非違也)</span>。</p>
<p>恐哧<span class='note-inline'>(乎嫁反恐相也方言作恐䦧音呼隔反亦言恐赫亦言恐猲一義也猲音虛割反)</span>。</p>
<p>礓石<span class='note-inline'>(居良反形如薑也通俗文地多小石謂之礓礫字從石論文從土作壃非體也)</span>。</p>
<p style="margin-left:2em">已前釋經論已後集義論。</p>
</div>
<div class='div-other'><a id='mulu2389' />
<p class='h1'>顯揚聖教論第一卷</p><p class="byline">玄應撰</p>
<div class='div-other'><a id='mulu2390' /><p>稽首<span class='note-inline'>(古文稽同苦禮反說文稽下首也白虎通曰所以稽首至也首頤至地也周禮太祝辯九拜一曰稽首二曰頓首是也)</span>。</p>
<p>將紹<span class='note-inline'>(古文綤同市逵反爾雅紹繼也謂繼續先宗也謚法曰疏遠繼位曰紹)</span>。</p>
<p>錯綜<span class='note-inline'>(祖送反謂錯其文綜理其義也廣雅錯廁也言相間廁也綜捴也捴括文義也鍇挍也挍理說文綜機縷也謂持絲交者屈繩制經令開合也綜記也理也紀領絲別也)</span>。</p>
<p>駛流<span class='note-inline'>(山史反蒼頡篇駛疾也字從史也)</span>。</p>
<p>善軛<span class='note-inline'>(於革反說文軛車前也謂轅端壓牛領者也)</span>。</p>
<p>惻愴<span class='note-inline'>(古文惻同楚力反下初亮反說文惻痛也廣雅惻悲也愴傷也)</span>。</p>
<p>迦多衍那<span class='note-inline'>(梵語姓也因姓為名舊言迦旃延訛也)</span>。</p>
<p>心詭<span class='note-inline'>(居毀反詭謂變詐不實也廣雅詭誑也欺也)</span>。</p>
<p>忌憚<span class='note-inline'>(渠記反下徒且反忌畏也恐也憚難也驚也)</span>。</p>
<p>甘執<span class='note-inline'>(古藍反廣雅甘樂也嗜欲之意也甘嗜無猒也說文甘美也)</span>。</p>
<p>勉勵<span class='note-inline'>(靡辯反力制反勸㢡也勉強也謂自勸強也勵相勸勵也亦勉力為勵強音巨兩反)</span>。</p>
<p>悵[怡-台+史]<span class='note-inline'>(勑亮反下於亮反說文悵望恨也[忕-一+口]心不服也)</span>。</p>
<p>所吞<span class='note-inline'>(他痕他賢二反吞謂不嚼也說文吞咽也廣雅云吞滅也)</span>。</p>
<p>溪沼<span class='note-inline'>(又作谿同苦奚反下之遶反爾雅水注川曰谿說文沼小池也)</span>。</p>
<p>巨壑<span class='note-inline'>(其呂反大也下呼各反爾雅流水㴱則成壑壑亦溝池也)</span>。</p>
<p>炎燎<span class='note-inline'>(千廉反下力照反炎亦燒也說文炎火光上也燎放火燒田為燎也)</span>。</p>
<p>蔓延<span class='note-inline'>(亡怨餘戰反謂連絲不絕也)</span>。</p>
<p>灰燼<span class='note-inline'>(又作燼同似進反說文火之餘木曰燼也)</span>。</p>
<p>扣絃<span class='note-inline'>(苦後反廣雅扣擊也絃謂琴等也)</span>。</p>
<p>拊革<span class='note-inline'>(芳主反拊猶拍也下古核反革鼓也)</span>。</p>
<p>黏勇<span class='note-inline'>(女廉反蒼頡篇云黏合也說文相著曰黏下瑜種反謂雄武果決也諡法曰知死不避曰勇命為仁曰勇也)</span>。</p>
<p>靜慮<span class='note-inline'>(茲井反說文靜審也安息也慮念也思也舊言定梵云䭾衍那也)</span>。</p>
<p>漏匱<span class='note-inline'>(渠愧反乏財曰匱禮記即財不匱鄭玄曰匱乏也詩云考子不匱傳曰匱竭也)</span>。</p>
</div>
<div class='div-other'><a id='mulu2391' />
<p class='h2'>第二卷</p><p>鄔波拕耶<span class='note-inline'>(梵語也上烏古反下拕音徒我反此云親教或言郁波地耶夜亦云近誦以弟子年小不離於師常隨常近受經不誦也舊云和上或云和闍皆于闐等諸國語訛也義譯云知罪知無罪為和上也)</span>。</p>
<p>阿僧企耶<span class='note-inline'>(梵語丘致反此云無央數舊言阿僧祇訛略也)</span>。</p>
<p>溫習<span class='note-inline'>(烏昆反論語溫故而知新何晏曰溫尋也鄭玄注禮記云後時習之謂之溫溫煗也取其義也)</span>。</p>
</div>
<div class='div-other'><a id='mulu2392' />
<p class='h2'>第三卷</p><p>䎡根<span class='note-inline'>(而兖反梵言沒栗度此言䎡物柔曰䎡也)</span>。</p>
<p>阿世耶<span class='note-inline'>(此云意樂樂音五教反亦言種子)</span>。</p>
<p>預流<span class='note-inline'>(翼庶反梵言宰路多阿半那此言預流一聖道說名為流能相續流而涅盤故初證聖果創叅勝列故名預流叅預也舊言須數多分得也須陀洹者訛也或云逆流或言人流亦云至流皆同一也)</span>。</p>
<p>一間<span class='note-inline'>(古閑反梵言翳迦鼻至迦翳迦此云一鼻至迦此云間謂壁際孔也說文間隟也言有一間隟在不得般涅槃也舊言一種子者梵言鼻豉迦此言種斯或譯者不善梵言或筆受人不尋本語致茲訛失也)</span>。</p>
<p>朅迦<span class='note-inline'>(梵言袪謁反此云犀牛毗沙拏此云角謂犀牛一角一亦獨也喻獨覺也言一一獨居山林也毗婆沙作偈伽月藏經作佉伽皆訛也)</span>。</p>
</div>
<div class='div-other'><a id='mulu2393' />
<p class='h2'>第四卷　第五卷<span class='note-inline'>(並先不音)</span></p></div>
<div class='div-other'><a id='mulu2394' />
<p class='h2'>第六卷</p><p>什物<span class='note-inline'>(時立反聚也雜也謂資生之物也今人言家產器物猶云什物即器也江南言什物此云名五行史記舜作什器於壽丘漢書貧民賜田宅什器並是也)</span>。</p>
<p>摩怛理迦<span class='note-inline'>(梵言都達反舊云摩德伽亦言摩夷此云行母亦云本母云行境界謂起行所依能生行故也)</span>。</p>
<p>工業<span class='note-inline'>(古紅反毛詩云工祝致告傳曰善其事曰工也)</span>。</p>
<p>[廾-┬+下]攝波葉<span class='note-inline'>(經亦言申怒字林或作申恕波林樹名也此譯云實木舊葉喻多少經是)</span>。</p>
<p>所祈<span class='note-inline'>(巨衣反廣雅祈求也)</span>。</p>
</div>
<div class='div-other'><a id='mulu2395' />
<p class='h2'>第七卷</p><p>樹杪<span class='note-inline'>(彌遶反通俗文樹鋒曰杪杪謂微細也)</span>。</p>
<p>官僚<span class='note-inline'>(又作寮同力雕反爾雅僚官也同官曰僚也)</span>。</p>
<p>或翹<span class='note-inline'>(祇遙反廣雅翹舉也)</span>。</p>
<p>蝸虫<span class='note-inline'>(古花反說文蝸蝸也)</span>。</p>
</div>
<div class='div-other'><a id='mulu2396' />
<p class='h2'>第八卷</p><p>俱胝<span class='note-inline'>(梵語竹尸反佛本行經作拘致云一百百千名一拘致數當千萬也)</span>。</p>
<p>素怛纜<span class='note-inline'>(力暫尺此譯云綫舊云修多羅)</span>。</p>
<p>吠舍<span class='note-inline'>(梵言扶癈反舊言鞞舍此云坐估也案天竺國俗多重寶貨此等營求積財巨億坐而出內故以也)</span>。</p>
<p>戍陀羅<span class='note-inline'>(梵語也輸句反舊言首陀謂諸田官學者此等曰族國之大姓也)</span>。</p>
</div>
<div class='div-other'><a id='mulu2397' />
<p class='h2'>第九卷</p><p>伊師迦<span class='note-inline'>(梵言山名也言此高聳我慢如之故喻也)</span>。</p>
</div>
<div class='div-other'><a id='mulu2398' />
<p class='h2'>第十卷</p><p>商賈<span class='note-inline'>(始羊反下公戶反行賣曰商坐賣曰賈白虎通曰商之言商度其遠近通四方之物以聚也賈固也固物以待民來求其利也賈亦通語也)</span>。</p>
<p>能祀<span class='note-inline'>(徐理反爾雅祀祭也亦地祭也)</span>。</p>
<p>方域<span class='note-inline'>(為逼反說文域邦也)</span>。</p>
<p>詰問<span class='note-inline'>(丘逸反廣雅詰責也說文詰問也)</span>。</p>
<p>鬱爾<span class='note-inline'>(於勿反謂樹木叢生也)</span>。</p>
<p>颯然<span class='note-inline'>(桒合反謂風吹木葉落之聲也)</span>。</p>
<p>唐捐<span class='note-inline'>(徒即反以專反唐徒也徒空也說文損棄也)</span>。</p>
<p>薄蝕<span class='note-inline'>(補莫反下神軄反小爾雅薄近也漢書曰月薄蝕韋昭日氣往迫之曰薄虧毀曰蝕如虫食草木葉落也)</span>。</p>
<p>羅婆果<span class='note-inline'>(梵語也亦云頻螺果或言避羅果皆訛也果形金色如甘子大西國祠天多用此木作憧莊嚴供養也)</span>。</p>
<p>餉佉<span class='note-inline'>(梵語尸尚反此云見月或言珂舊云儴佉或云傷佉也)</span>。</p>
</div>
<div class='div-other'><a id='mulu2399' />
<p class='h2'>第十一卷</p><p>尚論<span class='note-inline'>(市讓反廣雅尚高也說文尚曾也尚亦上也)</span>。</p>
<p>倡女<span class='note-inline'>(齒揚反<span class='corr'>婬</span>女也說文倡樂也)</span>。</p>
<p>雨眾<span class='note-inline'>(于矩反梵言嚩利亦云跋利亦云眾謂雨等師徒之眾故云雨眾也)</span>。</p>
<p>銓量<span class='note-inline'>(又作佺同七泉反稱衡也廣雅謂之銓所以稱物知輕重者也)</span>。</p>
<p>刊定<span class='note-inline'>(口干反廣雅刊削也亦定也除也)</span>。</p>
<p>淩侮<span class='note-inline'>(又作夌同力[苤-不+承]反三倉淩侵也廣雅淩犯下亡府反廣雅侮輕也言輕㑥也淩從水作夌聲也)</span>。</p>
<p>遞互<span class='note-inline'>(古文递同徒禮反方言遞代也謂更他也)</span>。</p>
<p>目眩<span class='note-inline'>(侯遍胡蠲二反字林眩亂也三蒼眩視不明也)</span>。</p>
<p>纔取<span class='note-inline'>(在灾反廣雅纔暫也亦劣也不久也)</span>。</p>
<p>未愈<span class='note-inline'>(古文瘉同瑜乳反方言愈差也說文瘉病瘳也)</span>。</p>
<p>迦末羅病<span class='note-inline'>(梵語舊云迦摩羅病此云黃病或云惡垢言腹中有惡垢即不可治也)</span>。</p>
<p>角犎<span class='note-inline'>(妃封反又音封今有此牛形小髆上有犎者也)</span>。</p>
<p>形愞<span class='note-inline'>(奴亂反三蒼愞弱也)</span>。</p>
<p>嘶聲<span class='note-inline'>(又作[斯/言]同蘇奚反說文[斯/言]悲聲也方言嘶噎也痛也)</span>。</p>
<p>哮吽<span class='note-inline'>(古文虓同呼交反說文虎鳴也大怒聲也下古文呴吐二形今作呴又作吼同呼苟反吽噑也)</span>。</p>
<p>咆吽<span class='note-inline'>(蒲交反說文咆噑也廣雅咆鳴也)</span>。</p>
<p>瞑目<span class='note-inline'>(又作眠同薎田反說文瞑目翕也眠寐也臥也)</span>。</p>
<p>敦肅<span class='note-inline'>(古文惇同都乇反說文惇厚也下思六反肅敬也嚴也謂嚴整之貌也亦戒也自敬也)</span>。</p>
<p>鄙俚<span class='note-inline'>(補美反下又作[邱-丘+里]同力子反鄙陋也說文五酇為鄙鄙[邱-丘+里]也蒼頡篇國之下邑曰[邱-丘+里]漢書質而不[邱-丘+里]如淳曰雖質猶不如閭里之[邱-丘+里]言也酇音祖且反百家也)</span>。</p>
<p>麁獷<span class='note-inline'>(古猛反獷強也字從犬也)</span>。</p>
<p>過隙<span class='note-inline'>(丘逆反說文壁際孔也字從白上下小也)</span>。</p>
<p>謇歰<span class='note-inline'>(古文作[言*寒]謇二形今作蹇同飢展反方言謇吃也楚人語也謇難也下所立反說文歰不滑也字從四止四止則不通字意也)</span>。</p>
<p>竦肩<span class='note-inline'>(古文竦愯二形今作聳同須奉所項二反廣雅竦上也跳也)</span>。</p>
<p>酷怨<span class='note-inline'>(古文嚳焅悎三形今作酷同口木反說文酷急也甚也暴虛也)</span>。</p>
</div>
<div class='div-other'><a id='mulu2400' />
<p class='h2'>第十二卷</p><p>達羅弭<span class='note-inline'>(梵語彌爾反呪名也此無正翻但存本耳也)</span>。</p>
<p>傅述<span class='note-inline'>(脣聿反述謂訓其義也爾雅述修也)</span>。</p>
<p>沒力伽羅子<span class='note-inline'>(梵語也亦言物伽伽羅伽此云胡豆即是緣色豆也羅此云取作此間語應言取緣豆此是其姓上古仙人名勿伽羅不食一切物唯食胡豆故名取胡豆是此仙人種故以為姓也舊言目揵連訛略也)</span>。</p>
<p>鄔波第鑠<span class='note-inline'>(梵言烏古反下尸藥反舊言優波提舍此云論議也)</span>。</p>
<p>㴱邃<span class='note-inline'>(古文作㥞同私醉反說文[這-言+突]㴱遠也)</span>。</p>
</div>
<div class='div-other'><a id='mulu2401' />
<p class='h2'>第十三卷</p><p>精懇<span class='note-inline'>(古文作[諻-王+上]同口很反通佫文至誠曰懇〡亦堅忍也)</span>。</p>
<p>鄔波婆娑<span class='note-inline'>(梵語亦言優波婆娑此云近住謂受八戒者近阿羅漢等善人而住也)</span>。</p>
<p>杜多<span class='note-inline'>(梵語亦言[荻-火+俞]吼多此云沙汰亦言修治又云斗藪或言搖振亦言棄除一義耳皆謂去其衣服飲食住處三種欲貪也舊言頭陀者訛也經中亦言作十二誓行[荻-火+俞]音徒斗反汰音太)</span>。</p>
</div>
<div class='div-other'><a id='mulu2402' />
<p class='h2'>第十四卷</p><p>毘瑟弩天<span class='note-inline'>(梵語亦言毗搜紐天此當幻惑義此天有大威德乘金趐鳥行行時有輪以為前導欲破即破無有能當也)</span>。</p>
<p>西儞迦<span class='note-inline'>(梵語女履反此云有軍外道名也舊云先尼訛也)</span>。</p>
<p>喬荅摩<span class='note-inline'>(梵言此有三義一云曰種二言牛糞種三埿土種以瞿名目九義故也舊言瞿云因緣具如經說也)</span>。</p>
<p>踡跼<span class='note-inline'>(渠員反下渠玉反埤蒼踡跼不伸也說文作䟒謂行䟒趢也案捲亦曲也趢音錄)</span>。</p>
<p>嬈亂<span class='note-inline'>(乃了反惱也說文嬈擾戲也三蒼嬈擾郭璞曰嬈弄也廣雅云撩挑擿嬈也)</span>。</p>
<p>里閈<span class='note-inline'>(力擬反下胡且反五鄰為里謂二十五家也里居也方言一里之中也閈門也謂巷門也)</span>。</p>
<p>乾㬤<span class='note-inline'>(古寒反下又作昅同丘及反通俗文欲燥曰㬤)</span>。</p>
</div>
<div class='div-other'><a id='mulu2403' />
<p class='h2'>第十五第十六<span class='note-inline'>(並先不音)</span></p></div>
<div class='div-other'><a id='mulu2404' />
<p class='h2'>第十七卷</p><p>佚<span class='note-inline'>(古文泆同與一反蒼頡篇佚惕也佚樂也惕音蕩也)</span>。</p>
<p>窣羅酒<span class='note-inline'>(此云米酒也)</span>。</p>
<p>米隸耶酒<span class='note-inline'>(謂根莖花果等雜酒也)</span>。</p>
<p>末陀酒<span class='note-inline'>(謂蒲桃酒也)</span>。</p>
</div>
<div class='div-other'><a id='mulu2405' />
<p class='h2'>第十八卷<span class='note-inline'>(先不音訓)</span></p></div>
<div class='div-other'><a id='mulu2406' />
<p class='h2'>第十九卷</p><p>伐勒迦梨<span class='note-inline'>(梵語此云鬪力也)</span>。</p>
<p>如鷃<span class='note-inline'>(烏鴈反鸚雀也亦名鶬鸚纂文云關中以鷃為鷃爛堆是也)</span>。</p>
<p>場壠<span class='note-inline'>(始羊反方言坘封場也下力悚反耕壠有界埒者也)</span>。</p>
</div>
<div class='div-other'><a id='mulu2407' />
<p class='h2'>第二十卷</p><p>艱難<span class='note-inline'>(古閑反說文土難治也)</span>。</p>
<p>剖析<span class='note-inline'>(普厚反剖猶破土中分為剖下思狄反析分也)</span>。</p>
<p>波羅闍已迦<span class='note-inline'>(梵語此云他勝謂破戒煩惱為他勝於善法也舊云波羅夷義此言無餘若以犯此戒永棄清眾故曰無餘也)</span>。</p>
</div></div>
<div class='div-other'><a id='mulu2408' />
<p class='h1'>顯揚聖教論頌</p><p class="byline">慧琳音</p><p>瑜伽<span class='note-inline'>(上庚須反梵語)</span>。</p>
<p>錯綜<span class='note-inline'>(宗送反說文機縷持[聯-耳]交者曰綜從糸宗聲也)</span>。</p>
<p>撟亂<span class='note-inline'>(居沼反許注淮南子云撟取也賈注國語非先王之正法曰撟加誅無罪曰誣說文從手喬聲經作燆在矢部也)</span>。</p>
<p>羸劣<span class='note-inline'>(累追反杜注左傳羸弱也賈注國語病也許<span class='corr'>叔</span>重注淮南子云劣也說文羸瘦也從羊[嬴-女]聲也)</span>。</p>
<p>串習<span class='note-inline'>(閞患反爾雅云患習也考聲從心作慣亦習也或從辵作遦其義並同也)</span>。</p>
</div>
<div class='div-other'><a id='mulu2409' />
<p class='h1'>瑜伽師地論釋</p><p class="byline">慧琳撰</p><p>撥無<span class='note-inline'>(補未反毛詩傳云撥猶絕也王注楚辭云撥棄也廣雅云除也說文從手發聲也)</span>。</p>
<p>僻執<span class='note-inline'>(偏亦反毛詩云人之多僻箋云邪也顧野王僻者謂邪枉不中理也說文避也從人辟聲也)</span>。</p>
<p>嗢柁南<span class='note-inline'>(上烏骨反下達賀反梵言此云足跡)</span>。</p>
<p>三摩呬多<span class='note-inline'>(馨以反梵語也唐云等引謂勝定地離沉掉等力能平等引諸功德故言等引)</span>。</p>
<p>標別<span class='note-inline'>([示*票]遙反考聲云標舉也顧野王云摽謂愒表以識之說文從木票聲票音必消反)</span>。</p>
</div>
<div class='div-other'><a id='mulu2410' />
<p class='h1'>王法正理論</p><p class="byline">玄應撰</p><p>錫賚<span class='note-inline'>(星亦反爾雅錫賚賜與也謂上與之辭也)</span>。</p>
<p>懊恚<span class='note-inline'>(於報反懊恚悔恨也)</span>。</p>
<p>罄竭<span class='note-inline'>(古文[宋-木+巠]同口定反說文器空也爾雅云罄盡也)</span>。</p>
<p>英傑<span class='note-inline'>(於京反下奇列反淮南子云智出万人為英千人為傑傑亦特立也有才能也)</span>。</p>
</div>
<div class='div-other'><a id='mulu2411' />
<p class='h1'>大乘阿毘達磨集論卷第一</p><p class="byline">慧琳撰</p>
<div class='div-other'><a id='mulu2412' /><p>迥色<span class='note-inline'>([勞-力+大]瑩反爾雅云迴遠也又云迥遐也說文亦遠也從辵冋聲也)</span>。</p>
<p>猶豫<span class='note-inline'>(音由說文玃屬也一曰隴西謂犬子為猶顧野王云猶豫不定也禮記云卜筮所以決嫌疑定猶預也說文從犬酋聲也)</span>。</p>
<p>緾眠<span class='note-inline'>(徹連反考聲云繞也說文緾約也從糸厘聲經從土作[土*厘]與經義不同誤也)</span>。</p>
</div>
<div class='div-other'><a id='mulu2413' />
<p class='h2'>第二卷</p><p>技業<span class='note-inline'>(奇蟻反文字集略云以為技巧也顧野王云猶藝也說文從手支聲經作支誤也)</span>。</p>
</div>
<div class='div-other'><a id='mulu2414' />
<p class='h2'>第三卷</p><p>更㸦<span class='note-inline'>(上革行反考聲云遞也代也易也說文改也正體從支丙聲俗作更下胡故反顧野王云互更遞也)</span>。</p>
<p>層級<span class='note-inline'>(自登反郭注云層重也王注楚辭云層重累也說文重屋也從尸曾聲)</span>。</p>
</div>
<div class='div-other'><a id='mulu2415' />
<p class='h2'>第四卷</p><p>株杌<span class='note-inline'>(陟俱反顧野王云株木根也考聲云煞樹之餘說文從木朱聲也)</span>。</p>
<p>扇搋半擇迦等<span class='note-inline'>(丑迦反梵語)</span>。</p>
<p>儀軌<span class='note-inline'>(歸洧反考聲云車跡也道也賈注國語云軌法鄭注考工記軌謂轍廣也說文從車九聲)</span>。</p>
</div>
<div class='div-other'><a id='mulu2416' />
<p class='h2'>第五卷<span class='note-inline'>(無字可音訓)</span></p></div>
<div class='div-other'><a id='mulu2417' />
<p class='h2'>第六卷</p><p>英叡<span class='note-inline'>(悅歲反考聲云叡明也[瞈-羽+心]也廣雅云叡智也尚書云五事思心曰叡孔安國曰叡必通於術說文從[(├/(同-(一/口)+、))*又]從目谷省[(├/(同-(一/口)+、))*又]音殘也)</span>。</p>
<p>麟負<span class='note-inline'>(栗珍反公羊傳麟者仁獸有王者即至其以告爾雅麇身牛尾一角郭璞注云角頭有肉顧野王麒曰牝麟也毛詩云麟之趾是也說文從鹿粦聲也)</span>。</p>
<p>纔起<span class='note-inline'>(藏來反顧野云纔猶勤能也考聲云蹔也說文從糸毚聲也毚士咸反)</span>。</p>
</div>
<div class='div-other'><a id='mulu2418' />
<p class='h2'>第七卷<span class='note-inline'>(無字可音)</span></p></div></div>
<div class='div-other'><a id='mulu2419' />
<p class='h1'>對法論第一卷</p><p class="byline">玄應撰</p>
<div class='div-other'><a id='mulu2420' /><p>爰發<span class='note-inline'>(禹元反爾雅爰曰於于皆語辭也爰引也韓詩爰發蹤之貌也爰亦引也)</span>。</p>
<p>參綜<span class='note-inline'>(麤南反下祖送反謂參位其文綜理其義之也)</span>。</p>
<p>有情<span class='note-inline'>(梵言薩埵薩者此云有埵此言情故言有情言眾生者案梵本僕呼膳那此云眾生語名別也故從本譯之也)</span>。</p>
<p>庶令<span class='note-inline'>(尸預反庶猶冀也望得也)</span>。</p>
<p>辯蘊<span class='note-inline'>(於粉反梵言塞[這-言+(妻-女+十)]陀此翻名蘊由積聚義說名蘊字林蘊積也廣雅蘊聚也聚音才句反左傳蘊藻也杜預曰蘊亦聚也蓄藏諸色故言色蘊受想等四義亦如之舊經論中或言五眾又云五聚頗亦近是仍未捴名舊翻薩者謂失之久矣)</span>。</p>
<p>異熟<span class='note-inline'>(一切不善有漏法為因能感無記之果因果種別因異任運酬因名熟果異種因熟故名異熟又因感果時勢力成熟異於前位為異熟舊云果報)</span>。</p>
<p>堅勁<span class='note-inline'>(居盛反字林勁強也字從力也)</span>。</p>
<p>旃彈那<span class='note-inline'>(梵言徒且反或作旃檀那此外國香木也有赤白紫等諸種也)</span>。</p>
<p>薩迦耶見<span class='note-inline'>(梵言也迦耶云身薩名不定或言虛偽或說無常或言有為斯由大小諸師見解不一既含多義所以仍置本名也)</span>。</p>
<p>祠祀<span class='note-inline'>(似茲反下徐里反爾雅祠祭天也祀祭地也)</span>。</p>
<p>欻爾<span class='note-inline'>(吁勿反蒼頡篇欻猝起也欻亦忽也)</span>。</p>
<p>執仗<span class='note-inline'>(治亮反五刃為兵人所執持為仗仗亦兵器之捴也)</span>。</p>
<p>憤發<span class='note-inline'>(扶粉反方言憤盈也謂怒氣盈滿也亦情惑也)</span>。</p>
<p>心戾<span class='note-inline'>(力計反字林戾曲也乖也)</span>。</p>
<p>心府<span class='note-inline'>(趺宇反廣雅府聚也白虎通曰人有六府謂大膓小膓旁光胃三焦膽也)</span>。</p>
<p>慳[又/右]<span class='note-inline'>(古文吝同力鎮反著多惜曰[又/右]方言荊汝江湖之間几貪而不施謂之[又/右]也)</span>。</p>
<p>撟設<span class='note-inline'>(撟夭反撟謂假詐也撟誑也擅稱上命曰撟非先王之法言曰撟字從手今皆作矯非體也)</span>。</p>
<p>悅豫<span class='note-inline'>(翼庶反爾雅豫喜樂也豫亦安也)</span>。</p>
<p>聰叡<span class='note-inline'>(古文睿壑二形同以苪反廣雅叡智也說文㴱明也字從目從谷省從[(├/(同-(一/口)+、))*又]〡取穿通義谷取響應不窮目取明識會意字也[(├/(同-(一/口)+、))*又]音殘也)</span>。</p>
</div>
<div class='div-other'><a id='mulu2421' />
<p class='h2'>第二卷</p><p>文身<span class='note-inline'>(梵言[扁*爪]膽那此言顯了但以文能顯義故以代之舊言味身或云字身一也[扁*爪]蒲眠反案說文昔蒼頡造書依類象形故謂之文其後形聲相益即謂之字字者孳乳浸多也孳生也)</span>。</p>
<p>異生性<span class='note-inline'>(梵言婆羅必栗託[佔-口+乙]那。婆羅此云愚。必栗託此言異。[佔-口+乙]那此名生。應作愚異生。言愚癡闇冥無有智慧。但起我見不生無漏故也。亦言小兒別生以癡如小兒不同聖生故論中作小兒凡夫是也。又名嬰癡凡夫亦云嬰兒凡夫。凡夫者義譯也。廣雅云凡輕也輕微之稱也。舊經中或言毛道凡夫。或云毛頭凡夫。案梵本毛名縛羅。愚名婆羅。當由嚩婆聲之相近致斯訛謬譯人之失也。[佔-口+乙]音魚訖反。嚩音縛佉反)</span>。</p>
<p>[褒-保+可]贀鄔等<span class='note-inline'>(梵語上鳥可反贀伊以反下烏古反此等諸字要藉助緣聲方言圓滿無別目故捴謂無義之文)</span>。</p>
<p>卵[穀-(一/禾)+(夕*(ㄗ@、))]<span class='note-inline'>(又作殼同口角反吴會間音哭卵外堅皮也尚在卵中謂之[穀-(一/禾)+(夕*(ㄗ@、))])</span>。</p>
<p>羯羅藍<span class='note-inline'>(梵語舊言歌邏邏此云凝滑父母不淨合和如蜜和酪珉然成一於受生七日中凝滑如酪上凝膏漸結有肥滑也)</span>。</p>
<p>頞部陀<span class='note-inline'>(梵語亦言遏部曇或作頞色陀皆梵言輕重耳此云皰結或言水泡謂至第二七日於疑酪中生一皰結猶如糜粟置厚白飲中也)</span>。</p>
<p>閉尸<span class='note-inline'>(亦名卑尸此云肉團至三七日結聚成肉團若男則上闊下狹若女則上狹下闊雖成害團猶䎡未至苦堅也)</span>。</p>
<p>財貨<span class='note-inline'>(在灾反人所寶曰財金曰貨財謂資生也亦財穀也)</span>。</p>
<p>大材<span class='note-inline'>(在[瓿-瓦+戈]反財用也亦質性也凡木已斬伐可施工匠者曰材也)</span>。</p>
<p>又荷<span class='note-inline'>(古文抲同胡可胡歌二反說文荷揭擔也)</span>。</p>
</div>
<div class='div-other'><a id='mulu2422' />
<p class='h2'>第三卷　第四卷<span class='note-inline'>(竝不先音)</span></p></div>
<div class='div-other'><a id='mulu2423' />
<p class='h2'>第五卷</p><p>等胤<span class='note-inline'>(翼刃反胤繼也子孫相承繼也)</span>。</p>
<p>摩納婆<span class='note-inline'>(梵語或云摩婆此云年少淨行亦云儒童或言謂人也)</span>。</p>
<p>贍部洲<span class='note-inline'>(時焰反從樹為名舊言剡浮或云閻浮皆一也)</span>。</p>
<p>阿闡底迦<span class='note-inline'>(梵語此云無欲曾不樂般涅槃亦言一闡底柯此云多貪謂貪樂生死不求出離故不信樂正法舊云阿闡提譯云隨意也)</span>。</p>
<p>阿㒹底迦<span class='note-inline'>(梵語此云畢竟無有善心)</span>。</p>
</div>
<div class='div-other'><a id='mulu2424' />
<p class='h2'>第六卷</p><p>東毘提訶<span class='note-inline'>(梵言或言弗婆提或言弗千逮皆梵音訛轉也此云前也)</span>。</p>
<p>西瞿陀尼<span class='note-inline'>(梵言或云俱耶尼或作瞿伽尼瞿此云牛陀尼此云取與以彼多牛用牛市易如此間用錢帛等也)</span>。</p>
<p>北俱盧洲<span class='note-inline'>(梵語或云鬱單曰或言鬱多羅拘樓此云高上作謂高上於餘方亦言勝洲也)</span>。</p>
<p>覩史多天<span class='note-inline'>(梵語亦言兜飾多或云兜率陀皆梵音訛轉也此云妙足天亦云知足天也)</span>。</p>
<p>樂變化天<span class='note-inline'>(五考反但此天雖有實女於變化者心多愛著於男亦爾故以名焉舊言化樂天音洛失之久矣)</span>。</p>
<p>蘇迷盧山<span class='note-inline'>(梵語或云須彌山此云妙高山亦云好光山舊言須彌者訛略也)</span>。</p>
<p>層級<span class='note-inline'>(贈登反下居立反說文層重累也級階次也)</span>。</p>
<p>輪圍山<span class='note-inline'>(梵語柘迦羅此云輪山舊云䥫圍圍即輪義本無䥫名譯人義名耳)</span>。</p>
<p>晴明<span class='note-inline'>(又作暒殅二形同自盈反聲類雨止也)</span>。</p>
<p>健達縛<span class='note-inline'>(梵語渠建反此云齅香亦云食香一云樂神經中作香神是也舊云乾闥婆皆訛也)</span>。</p>
<p>中殀<span class='note-inline'>(文作夭同於矯反釋名曰少壯而死曰夭廣雅曰夭折也如取物中折也不盡天年曰夭意也)</span>。</p>
<p>鍵南<span class='note-inline'>(渠偃反亦云伽訶那此云堅至第四七日時肉團方堅實也)</span>。</p>
<p>鉢羅奢佉<span class='note-inline'>(梵語亦云波羅佉此云枝枝第五七日時止有形相若至第六七日從五處更生耳鼻手足等故有重枝名有風生之眼耳等孔亦大生苦也)</span>。</p>
</div>
<div class='div-other'><a id='mulu2425' />
<p class='h2'>第七卷</p><p>憒鬧<span class='note-inline'>(公內反下奴孝反說文憒亂也韻集吏猥也)</span>。</p>
<p>三摩呬多<span class='note-inline'>(梵言虛利反此云等引謂勝定地離沉棹等平等能引也或引平等也謂引諸功德或平等所引謂定前如行故名能引)</span>。</p>
<p>怡悅<span class='note-inline'>(翼而反爾雅怡懌悅樂之)</span>。</p>
<p>中庸<span class='note-inline'>(以鍾反廣雅庸和也小爾雅庸善也謂和善人也)</span>。</p>
<p>馱索迦<span class='note-inline'>(梵語徒餓反此譯云奴也)</span>。</p>
<p>鹵土<span class='note-inline'>(力古反謂确薄之地也天生曰鹵人生曰監)</span>。</p>
<p>熏坌<span class='note-inline'>(蒲頓反通俗文[土*孛]土坌說文謂作坌塵字也)</span>。</p>
<p>德失<span class='note-inline'>(多勒反德謂福德之德也失謂過失之失也義獲得之故此字也)</span>。</p>
<p>稼穡<span class='note-inline'>(加睱反下所力反字林種曰稼收曰穡說文禾之秀實為稼一云在野曰稼也)</span>。</p>
<p>磽确<span class='note-inline'>(口交反下苦角反通俗文堅硬謂之磽确謂瘠薄地也)</span>。</p>
</div>
<div class='div-other'><a id='mulu2426' />
<p class='h2'>第八卷</p><p>勤筞男<span class='note-inline'>(初革反筞驅也勤勞也梵言室羅末拏伊落迦此云勞之小者也亦言息慈謂息惡行慈義譯也舊言沙彌者訛略也)</span>。</p>
<p>鄔波索迦<span class='note-inline'>(梵語烏古反亦云優婆娑相受三歸住五戒者優婆呵此云男一云近事或言近宿謂近事三寶而止㝛也又云善㝛亦言清信皆義譯也舊言優婆塞訛也)</span>。</p>
<p>鄔波斯迦<span class='note-inline'>(梵語亦言優婆私呵優婆此云受私呵此云女餘義同[止/(利-禾+舟)]舊言優婆夷訛也)</span>。</p>
<p>扇搋半擇迦<span class='note-inline'>(梵語搋音勅佳反舊經論中或作般荼迦皆梵音輕重耳此曰黃門其類有五一半擇迦伊利沙此云妬謂見行欲即發不見即無亦具男根而不生子三扇搋半擇迦謂本來男根不滿亦不能生子四博叉[山/十]擇迦留拏此云割謂被刑者也)</span>。</p>
<p>罝菟<span class='note-inline'>(子邪反莬網曰罝釋名云罝遮也遮取莬也)</span>。</p>
<p>毆擊<span class='note-inline'>(烏厚反說文毆棰擊也字從殳也)</span>。</p>
<p>唱令家<span class='note-inline'>(上[鳽-廾+ㄠ]讓反謂作音樂人戲作人也又云尋香人也是等家無產業唯乞自活若見有飲食處即徃至彼為設倡伎求財食也)</span>。</p>
<p>旃茶羅<span class='note-inline'>(梵言直家反此云執暴惡人亦言惡煞謂屠煞者種類之捴名也其人若行則搖鈴自標或<span class='corr'>杖</span>破頭之竹若不然者則與罪舊言旃陁羅訛也)</span>。</p>
<p>羯耻那<span class='note-inline'>(梵語居謁反此謂煑狗人也)</span>。</p>
<p>淩蔑<span class='note-inline'>(刃烝反下莫結反淩相侵犯也蔑相輕傷也)</span>。</p>
<p>銛利<span class='note-inline'>(息廉反廣雅銛籤利也謂刀銳曰銛也)</span>。</p>
<p>末尼<span class='note-inline'>(梵言茫鉢反亦言摩尼此云寶珠謂珠之捴名也)</span>。</p>
<p>苕然<span class='note-inline'>(徒彫反苕遰遠也)</span>。</p>
<p>洲渚<span class='note-inline'>(胎由反下脂與反爾雅水中可居曰洲小洲曰渚也)</span>。</p>
</div>
<div class='div-other'><a id='mulu2427' />
<p class='h2'>第九卷<span class='note-inline'>(先不音)</span></p></div>
<div class='div-other'><a id='mulu2428' />
<p class='h2'>第十卷</p><p>踧踖<span class='note-inline'>(子六反下子亦反廣雅踧踖畏敬也字林踧踖不進也)</span>。</p>
</div>
<div class='div-other'><a id='mulu2429' />
<p class='h2'>第十一卷</p><p>諷誦<span class='note-inline'>(不鳳反諷為詠讀也誦謂背文也周禮注云倍文曰誦以聲節之曰諷倍音佩也)</span>。</p>
<p>綴緝<span class='note-inline'>(張衛反下七立反[繢-貝+月]續也綴連也說文綴合令著也)</span>。</p>
<p>洛叉<span class='note-inline'>(梵語亦言洛沙此當十万一百洛沙為一俱胘也)</span>。</p>
<p>薩伐若<span class='note-inline'>(梵語此云一切智舊言薩婆若訛也)</span>。</p>
</div>
<div class='div-other'><a id='mulu2430' />
<p class='h2'>第十二卷</p><p>殑伽沙<span class='note-inline'>(梵言渠興反河名也從無熱惱池東靣象口流出入東海也其沙至細與水同流以手掬水沙滿手中急把於沙還隨水出經中多此喻也舊言恒河沙者訛也)</span>。</p>
<p>毛麾<span class='note-inline'>(許皮反舉手曰摩謂手指也)</span>。</p>
<p>譏弄<span class='note-inline'>(居衣反廣雅譏㓨也說文譏誹也)</span>。</p>
<p>毀呰<span class='note-inline'>(資爾反口毀曰呰說文云呰呵也)</span>。</p>
</div>
<div class='div-other'><a id='mulu2431' />
<p class='h2'>第十三卷</p><p>所孕<span class='note-inline'>(翼證反含實曰孕孕妊子也孕㑗也)</span>。</p>
<p>波羅痆<span class='note-inline'>(梵言女黠反國名也舊言波羅奈譯云江遶域言此國染青黃等色名和合色也)</span>。</p>
<p>烏莫迦花等色<span class='note-inline'>(梵言名俱生色也)</span>。</p>
<p>烏沙斯星<span class='note-inline'>(梵言此云太白星取其白色也)</span>。</p>
</div>
<div class='div-other'><a id='mulu2432' />
<p class='h2'>第十四卷　第十五卷<span class='note-inline'>(先竝不音)</span></p></div>
<div class='div-other'><a id='mulu2433' />
<p class='h2'>第十六卷</p><p>英俊<span class='note-inline'>(猗京反下又作㑺同資閏反淮南子云智出万人曰英千人曰俊俊謂絕異於人也)</span>。</p>
<p>闡鐸迦<span class='note-inline'>(梵言徒洛反人名也此云樂欲)</span>。</p>
<p>躁急<span class='note-inline'>(祖到反論語云言未及之而言謂之躁躁擾不安靜也亦躁動也)</span>。</p>
<p>闡陀論<span class='note-inline'>(云論中第五名闡陀論釋作首盧伽法謂佛弟子五通仙人等說偈名首盧伽也)</span>。</p>
</div></div>
<div class='div-other'><a id='mulu2434' />
<p class='h1'>中論序</p><p class="byline">慧琳音</p>
<div class='div-other'><a id='mulu2435' /><p>耿价<span class='note-inline'>(上耕幸反鄭箋毛詩云耿耿儆也纂韻云耿車一也韻英耿耿不安考聲耿亦介也說文光也明也從耳火聲下皆[打-丁+戒]反劉熙注孟子云价操也王逸注楚辭云价節也暨志价而不忘說文從人介聲論文從八作介謂介冑甲也非耿价之義也)</span>。</p>
<p>于隘<span class='note-inline'>(戹戒反顧野王云隘迫側也鄭注禮記云隘狹也說文從阜益省聲正從戹從阜作阸也記云隘狹也說文從阜益省聲正從戹從阜作阸也)</span>。</p>
<p>敞玄<span class='note-inline'>(昌掌反蒼頡篇云高顯貌也平治高土可以遠望也說文從攴尚聲也攴音普卜反)</span>。</p>
<p>喉䘳<span class='note-inline'>(上候鈎反蒼頡篇云喉咽也周禮云家宰之宮出納王命王之喉舌也說文從口侯聲下錦林反爾雅云衣眥前謂之䘳郭注云衽也亦交領也說文從衣金聲或亦作襟論文從今作衿俗字也衽音壬甚反眥音紫也)</span>。</p>
<p>裨之<span class='note-inline'>(必彌反考聲云裨補也說文云裨益也從衣卑聲)</span>。</p>
<p>治外<span class='note-inline'>(離止反孔注尚書云治理也顧野云治者謂修理也字書云修法辟以制姧邪說文從水台聲台音以之反)</span>。</p>
<p>袪內<span class='note-inline'>(蹇魚反考聲云袪去也除也說文從衣去聲)</span>。</p>
</div>
<div class='div-other'><a id='mulu2436' />
<p class='h2'>論第一卷</p><p>韋紐<span class='note-inline'>(女九反韋紐者梵語天名也)</span>。</p>
<p>先有先無<span class='note-inline'>(並仙薦反)</span>。</p>
</div>
<div class='div-other'><a id='mulu2437' />
<p class='h2'>論第二卷</p><p>匍匐<span class='note-inline'>(上步吾反下朋北反鄭箋毛詩云盡力也說文云手行也二字並從勹甫畐皆聲畐音皮力反勹音包也)</span>。</p>
<p>有拳<span class='note-inline'>(巨員反考聲云手拳也毛詩傳云拳力也說文從手從卷省聲也論文從手卷作捲亦通也)</span>。</p>
</div>
<div class='div-other'><a id='mulu2438' />
<p class='h2'>論第三卷</p><p>如<span class='corr'>券</span><span class='note-inline'>(闕願反韻英云券約也考聲云大曰券小曰契說文云契也從力從[券-刀]聲)</span>。</p>
<p>鍮石<span class='note-inline'>(他俟反埤蒼云鍮石似金也說文從金俞聲也)</span>。</p>
<p>盆瓮<span class='note-inline'>(上蒲門反方言云盆瓦器也周禮考工記云陶人為盆實二鬴厚<span class='corr'>半</span>寸說文從皿分聲論文從瓦作瓮俗字也下翁貢反說文云大[賏/正]也從瓦公聲鬴音負也)</span>。</p>
</div>
<div class='div-other'><a id='mulu2439' />
<p class='h2'>論第四卷</p><p>毫氂<span class='note-inline'>(上胡高反考聲云毛之長也說文從毛從豪省聲也下里之反考聲云十毫為氂說文從毛從釐省聲也)</span>。</p>
<p>澣衣<span class='note-inline'>(桓管反鄭箋毛詩云澣謂濯也劉兆注公羊傳云濯生練曰漱棗陬反去舊垢曰澣說文從水幹聲論文從水從完俗字也)</span>。</p>
<p>刈者<span class='note-inline'>(魚罽反埤蒼云刈檴也王逸注楚辭云草曰刈穀曰穫說文從刀又聲罽音居又反)</span>。</p>
<p>泥墼<span class='note-inline'>(上奴奚反顧野王云泥即塗也說文從水尼聲下經亦反蒼頡篇云墼壘也顧野王云今刻土方如甓而不燒為墼也所以用築為城壘說文從土擊省聲也甓音蒲壁反)</span>。</p>
<p>鎌[利-禾+(叉-一)]<span class='note-inline'>(力占反廣雅云刈穫器也文字典說云刈刀也說文從金兼聲也)</span>。</p>
<p>㳄出<span class='note-inline'>(羨延反說文云㳄口液也又慕欲也從水欠聲束昔從口作唌賈諠從羨作㵪義同論文從延作唌俗字)</span>。</p>
<p>梁椽<span class='note-inline'>(上力羊反爾雅云楣謂之梁郭注云屋大梁也說文從木從水刃聲下長攣反考聲云椽屋椽也說文云秦謂之椽從木篆省聲也篆音傳戀反攣音力㩲反)</span>。</p>
</div></div>
<div class='div-other'><a id='mulu2440' />
<p class='h1'>般若燈論第一卷</p><p class="byline">玄應撰</p>
<div class='div-other'><a id='mulu2441' /><p>如篾<span class='note-inline'>(眠結反埤蒼云析竹膚也聲類篾[籩-(這-言)]也今蜀土及閞中皆謂竹篾為[籩-(這-言)]音彌析音思歷反字從斤分木為析今俗作析皆從斤也)</span>。</p>
<p>纈目<span class='note-inline'>(賢結反謂以絲縛繒染之解絲成文曰纈也)</span>。</p>
<p>檀札<span class='note-inline'>(莊黠反三蒼柿札也今江南謂破削木片為柿閞中謂之札或曰柿札柿音敷廢反)</span>。</p>
</div>
<div class='div-other'><a id='mulu2442' />
<p class='h2'>第二卷</p><p>甑鬵<span class='note-inline'>(聲類作甑又作[鶝-鳥+曾]<span class='corr'>籀</span>作甑同子孕反下<span class='corr'>籀</span>文作鬵才心反字林甑炊器也鬵大釜也一曰鼎大上小下若甑也)</span>。</p>
</div>
<div class='div-other'><a id='mulu2443' />
<p class='h2'>第三卷</p><p>窯師<span class='note-inline'>(以招反說文燒[宋-木+瓦][電-雨+霝]也通俗文陶[電-雨+霝]曰窯是也)</span>。</p>
<p>[矛*(替-曰+貝)]逐<span class='note-inline'>(千筭七鸞二反[矛*(替-曰+貝)]鋋也[矛*(替-曰+貝)]擲也今江南傒人工用[矛*(替-曰+貝)]鑽鋋音蟬傒也音若奚反)</span>。</p>
<p>嗢羯<span class='note-inline'>(鳥沒反下居謁反)</span>。</p>
</div>
<div class='div-other'><a id='mulu2444' />
<p class='h2'>第四卷</p><p>紫礦<span class='note-inline'>(古猛反謂波羅奢樹汁也其色甚赤用染皮㲲等是也)</span>。</p>
<p>銛利<span class='note-inline'>(息廉反廣雅銛籤利也謂刀銳曰銛也)</span>。</p>
</div>
<div class='div-other'><a id='mulu2445' />
<p class='h2'>第五卷</p><p>後櫳<span class='note-inline'>(力東反說文儱檻也三蒼櫳所以盛禽獸闌檻)</span>。</p>
<p>犎牛<span class='note-inline'>(漢書西域傳有犛牛鄧展曰脊上有宍鞍如橐駝難字作犎咅妃封反今有此牛形小髆上有封是也)</span>。</p>
<p>垂胡<span class='note-inline'>(又作[古*頁]啁二形同戶孤反說文胡謂牛頜垂下者也論文作壺非體也)</span>。</p>
</div>
<div class='div-other'><a id='mulu2446' />
<p class='h2'>第六第七第八第九<span class='note-inline'>(已上四卷並先不音訓)</span></p></div>
<div class='div-other'><a id='mulu2447' />
<p class='h2'>第十卷</p><p>生莞<span class='note-inline'>(工端反又音桓此草外似䓗內似蒲而圓廣雅謂之䓗蒲可以為席生水中今亦名莞子也)</span>。</p>
<p>箭笴<span class='note-inline'>(工旱反字林箭[共-八+ㄓ]也論文作竿非字也)</span>。</p>
<p>甐堅<span class='note-inline'>(又作粦同力鎮力珍二反爾雅甐堅中郭璞曰甐竹名其中堅可以為廗也)</span>。</p>
</div>
<div class='div-other'><a id='mulu2448' />
<p class='h2'>第十一卷</p><p>明帆<span class='note-inline'>(又作帆[颱-台+甘]二形同扶嚴反通俗文舉㢓乘風曰帆釋名隨風張帳曰帆今或用布若蒲若席為之是也)</span>。</p>
</div>
<div class='div-other'><a id='mulu2449' />
<p class='h2'>第十二卷</p><p>蟾蜍<span class='note-inline'>(之鹽反以諸反爾雅蟾蠩郭璞曰似蝦蟇居陸地淮南謂之去父山東謂之去蚊蚊音方可反江南俗呼蟾蜍者音食餘反)</span>。</p>
</div>
<div class='div-other'><a id='mulu2450' />
<p class='h2'>第十三卷</p><p>迦逋<span class='note-inline'>(補胡反此言白鴿地也)</span>。</p>
</div>
<div class='div-other'><a id='mulu2451' />
<p class='h2'>第十四第十五<span class='note-inline'>(竝先不音)</span></p></div></div>
<div class='div-other'><a id='mulu2452' />
<p class='h1'>十二門論</p><p class="byline">玄應撰</p><p>機杼<span class='note-inline'>(丈與反字林機持緯者今俗呼杼為筬筬音成埤蒼筬竹杼也)</span>。</p>
<p>口[(木-(企-止)+((人/人)*(人/人)))/大]<span class='note-inline'>(所兩反梵人名羙敗曰[(木-(企-止)+((人/人)*(人/人)))/大][(木-(企-止)+((人/人)*(人/人)))/大]敗也爾雅[(木-(企-止)+((人/人)*(人/人)))/大][(傘-(企-止)+一)-┬+(厂@工)]也)</span>。</p>
</div>
<div class='div-other'><a id='mulu2453' />
<p class='h1'>十八空論</p><p class="byline">慧琳撰</p><p>栖託<span class='note-inline'>(上昔稽反爾雅云栖息也說文從木西聲或作棲下湯洛反方言託依也說文亦奇也從言乇聲乇音陟宅反)</span>。</p>
<p>岸崩<span class='note-inline'>(俄幹反爾雅云水涯洒而高曰岸說文高也從屵千聲下北朋反毛詩箋云崩毀壞也說文從山朋聲古文亦從阝屵音五割反)</span>。</p>
<p>優婁佉<span class='note-inline'>(上音憂中音樓下劫迦反梵語也)</span>。</p>
</div>
<div class='div-other'><a id='mulu2454' />
<p class='h1'>百論上卷</p>
<div class='div-other'><a id='mulu2455' /><p>僧佉<span class='note-inline'>(此言訛也應言僧仚耶此言數也其論以二十五根為宗舊云二十五諦)</span>。</p>
<p>衛世師<span class='note-inline'>(此訛略也應言鞞崽迦論此云勝其論以六句義為宗舊云六諦也崽音所皆反)</span>。</p>
</div>
<div class='div-other'><a id='mulu2456' />
<p class='h2'>下卷</p><p>埏埴<span class='note-inline'>(尸延反下時力反埏柔也和也擊也埴土也粘土曰埴)</span>。</p>
</div></div>
</div><!-- end of div[@id='body'] -->
</body></html>