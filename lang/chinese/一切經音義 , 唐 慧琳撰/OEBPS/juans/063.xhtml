<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3618' />一切經音義卷第六十三</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音根本律攝二十卷<span class="note-inline">(或十四卷)</span></p>
<p style="margin-left:1em">百一羯磨十卷</p>
<p style="margin-left:1em">尼陀那目得迦十卷</p>
<p style="margin-left:1em">大律攝頌五卷</p>
<p style="margin-left:1em">雜事攝頌一卷</p>
<p style="margin-left:1em">尼陀那攝頌一卷</p>
<p style="margin-left:1em">有部苾蒭戒經一卷</p>
<p style="margin-left:1em">有部苾蒭尼戒經一卷</p>
<p style="margin-left:2em">右已上八經四十三卷同此卷音。</p>
</li>
</ul></div>
<div class='div-other'><a id='mulu3619' />
<div class='div-other'><a id='mulu3620' />
<p class='h2'>根本說一切有部律攝卷第一</p><p>扞敵<span class='note-inline'>(上寒岸反左傳云扞衛也又云衝也考聲荻也說文忮也從手于聲律文從旱作捍亦通也忮音至下庭的反杜注左傳云敵對也方言同力者謂之敵也說文云仇也輩也從攴啇聲也啇音滴)</span>。</p>
<p>[趒-土+禾]坑<span class='note-inline'>(上天弔反韻集云趒越也說文云雀行也從走兆聲亦作跳下客庚反尒雅云坑墟也蒼頡篇云壑也陷也文字典說壍也從土亢聲亢音岡)</span>。</p>
<p>雙蹋<span class='note-inline'>(下談合反廣雅云蹋履也蒼頡篇云蹋踶也說文踐也從足[日/羽]聲也踶音提[日/羽]音貪荅反)</span>。</p>
<p>若躡<span class='note-inline'>(下黏輒反廣雅云躡謂足所履也方言云登也蒼頡篇云蹀也說文蹈也從足聶聲聶音上同蹀音牒)</span>。</p>
<p>釘橜<span class='note-inline'>(上丁定反下權月反前有部律第四十一卷已具釋)</span>。</p>
<p>牆[恫-(一/口)+?]<span class='note-inline'>(上匠羊反下鐺格反前苾蒭尼律第三卷已具釋)</span>。</p>
<p>畏憚<span class='note-inline'>(下彈旦反去聲字也鄭箋毛詩云憚難也又云畏也韓詩外傳惡也廣雅驚也怒也說文忌也從心單聲也)</span>。</p>
<p>百釬<span class='note-inline'>(下寒旦反讀與旱同考聲云釬謂令金鐵使相著也方言云鐏謂之釬也說文云臂鎧也從金千聲鐏音存困反鎧音開待反)</span>。</p>
<p>猥閙<span class='note-inline'>(上隈隗反蒼頡篇云猥頓也廣雅云眾也考聲云不正而溫也說文云犬吠聲也故從犬畏聲下拏[女*力]反俗字也前有部律第四十四卷已具釋也)</span>。</p>
</div>
<div class='div-other'><a id='mulu3621' />
<p class='h2'>第二卷</p><p>蟣蝨<span class='note-inline'>(上飢顗反考聲云蟣者蝨之卵也說文云蟣者蝨子也從虫幾聲下山櫛反說文云蝨者齧人蟲也從䖵卂聲也律文從虫作蝨俗字非也䖵音昆卂音信)</span>。</p>
<p>瘙痒<span class='note-inline'>(上搔躁反蒼頡篇云瘙疥也廣雅云瘡也古今正字從疒蚤音早下羊蔣反考聲云痒瘡痒也痛之微也詩傳云痒病也說文云瘍也從疒羊聲律文從養作癢俗用字也瘍音羊疒音搦)</span>。</p>
<p>[(一/(匚*〡*〡*(巨-匚)))/貝]易<span class='note-inline'>(上矛候反前苾蒭尼律第九卷已釋)</span>。</p>
<p>衣繢<span class='note-inline'>(逵位反前苾蒭尼律第九卷中已釋)</span>。</p>
<p>蚊幬<span class='note-inline'>(上勿分反考聲云蚊飛蟲也說文作蟁齧人飛蟲也昬時而出也明旦而藏從䖵民聲齧音妍結反䖵音昆下宙留反鄭注周禮云幬覆也尒雅云幬謂之帳也韓詩外傳云抱衾與幬幬單帳也說文亦單帳也從巾壽聲)</span>。</p>
<p>是帬<span class='note-inline'>(下郡雲反前有部律第四十八卷已具釋)</span>。</p>
<p>繭絲<span class='note-inline'>(上堅顯反前有部律第二十卷中已具訓釋)</span>。</p>
<p>衦成<span class='note-inline'>(上干旱反前有部律第二十卷中已釋)</span>。</p>
<p>或擘<span class='note-inline'>(下[揜-合+((人*人)/一)]麥反前有部律第二十卷中已具釋)</span>。</p>
<p>尨色<span class='note-inline'>(上邈邦反前有部律第二十一卷已具釋)</span>。</p>
<p>[麩-夫+廣]麥<span class='note-inline'>(上虢猛反考聲云[麩-夫+廣]麥六麥也文字典說云麥[麩-夫+廣]也從麥廣聲)</span>。</p>
<p>麁[糸*剡]<span class='note-inline'>(上醋租反下貪敢反前有部律第七卷已具釋)</span>。</p>
<p>偽濫<span class='note-inline'>(上危䞈反廣雅云為欺也鄭注禮記云假也說文云詐也從人為聲䞈音匱下藍澹反考聲云濫假也不謹濡上也毛詩云不僭不濫也顧野王云汎濫於天下也說文云漬也從水監聲)</span>。</p>
</div>
<div class='div-other'><a id='mulu3622' />
<p class='h2'>第三卷</p><p>鐫題<span class='note-inline'>(上[此/束]緣反方言云鐫謂之鏨也博雅云鐫鑿琢也說文云琢金石也文字典說云破木也刻斲石也從金雋聲也鏨音才甘反雋音泉兖反)</span>。</p>
<p>作襻<span class='note-inline'>(下攀慢反文字集略云襻帬衣之系也從衣攀聲)</span>。</p>
<p>鉸破<span class='note-inline'>(上交効反韻略云鉸刀也字書云鉸刀即今之剪刀也)</span>。</p>
<p>璺破<span class='note-inline'>(上聞奮反前有部律第七卷具釋)</span>。</p>
<p>無穴<span class='note-inline'>(下玄決反桂菀珠叢云穴辭也說文云穴土室也從宀八聲宀音綿)</span>。</p>
<p>撚綫<span class='note-inline'>(上年典反方言云續也顧野王云謂相接續也說文從手然聲下先箭反鄭玄注周禮云綫縷也禮記云右佩箴管綫也文字典說綫針綫從糸戔聲戔音殘律從泉作線俗字也)</span>。</p>
<p>㒓額<span class='note-inline'>(上儺刺反下硬格反前有部律第二十二卷已釋)</span>。</p>
<p>密緻<span class='note-inline'>(下直利反前有部律第二十三卷已釋)</span>。</p>
<p>鞋屨<span class='note-inline'>(上解皆反俗字也正體從奚作鞵釋名云鞋解也文字典說云革生鞮今之麻鞋也從革圭聲鞮音丁奚反下俱遇反蒼頡篇云屨即履也說文鞮也從履省從婁婁音摟)</span>。</p>
</div>
<div class='div-other'><a id='mulu3623' />
<p class='h2'>第四卷</p><p><span class='corr'>爮</span><span class='corr'>爴</span><span class='note-inline'>(上鮑茅反下歸碧反前有部律第一卷已釋)</span>。</p>
<p>鬧亂<span class='note-inline'>(上拏効反前有部律第四十四卷已釋)</span>。</p>
<p>摩那[卑*也]<span class='note-inline'>(卑也反梵語也古云摩那垛僧中責罰之名也)</span>。</p>
</div>
<div class='div-other'><a id='mulu3624' />
<p class='h2'>第五卷</p><p>醭出<span class='note-inline'>(上普木反前有部律第二十七卷中已具釋)</span>。</p>
<p>斑駮<span class='note-inline'>(下邦邈反前有部律第十二卷已具釋)</span>。</p>
<p>水捼<span class='note-inline'>(下內雷反考聲云捼謂揉摩也說文云摧也又云兩手相切摩也從手委聲)</span>。</p>
<p>慞惶<span class='note-inline'>(上掌商反下音皇考聲云慞惶言怖懼貌也字書云慞惶憂懼也說文云惶恐也並從心章皇皆聲)</span>。</p>
<p>絛編<span class='note-inline'>(上討刀反前有部律第五卷已釋下褊綿反前有部律序中已具釋也)</span>。</p>
<p>或控<span class='note-inline'>(下苦貢反詩傳云控引也又云止馬曰控也考聲云持也接也說文云匈奴引弓曰控也從手空聲也)</span>。</p>
<p>大喝<span class='note-inline'>(下訶遏反蒼頡篇云喝訶也廣雅云怒也文字典說亦訶也從口歇聲)</span>。</p>
<p>捉腨<span class='note-inline'>(下遄耎反前苾蒭尼第四卷已釋)</span>。</p>
<p>椎胸<span class='note-inline'>(上木追反前苾蒭尼律第六卷中已釋下勗邕反文字典說云胸膺也從肉凶聲律文從勹作胷俗用字也)</span>。</p>
<p>鈎紐<span class='note-inline'>(上苟侯反下女九反前有部律第八卷中已釋)</span>。</p>
<p>無綆<span class='note-inline'>(下庚杏反前有部律第四十六卷中已釋)</span>。</p>
<p>及罐<span class='note-inline'>(下官喚反前有部律第三十四卷已具釋)</span>。</p>
<p>鉆子<span class='note-inline'>(上強炎反說文云鉆鐵銸也又云持也從金占聲律文從甘作鉗是枷項鉗字非鉆子字也)</span>。</p>
<p>痰癊<span class='note-inline'>(上澹藍反下陰禁反前有部律第九卷已釋)</span>。</p>
<p>刮舌<span class='note-inline'>(上關八反考聲云橫刀曰刮也減也說文從刀舌聲舌音食列反)</span>。</p>
<p>應劈<span class='note-inline'>(下匹覔反前有部律第三十六卷中已具釋)</span>。</p>
<p>籤刺<span class='note-inline'>(上塹閻反考聲云籤小簡也貫也廣雅云籤謂之鏟也說文云銳也從竹韱聲鏟音察限反籤音息廉反下青亦反顧野王云銳器入人肉中㓨也說文直傷也從刀朿聲朿音次)</span>。</p>
<p>軾座<span class='note-inline'>(上升職反考聲云車前橫木也廣雅云[車*犬]謂之軾也說文車前木也從車式聲獻音皮祕反)</span>。</p>
<p>揚簸<span class='note-inline'>(下波我反考聲云簸揚也音書云簸之揚之糠粃在前也詩云簸去糠者也說文揚米去糠也從箕皮省聲箕音機也)</span>。</p>
</div>
<div class='div-other'><a id='mulu3625' />
<p class='h2'>第六卷　第七卷<span class='note-inline'>(並無難字可音釋)</span></p></div>
<div class='div-other'><a id='mulu3626' />
<p class='h2'>第八卷</p><p>雜糅<span class='note-inline'>(下女救反前有部律第二十四卷中已釋)</span>。</p>
<p>楝葉<span class='note-inline'>(上蓮奠反考聲云楝木名也說文亦木名從木柬聲也柬音同上律文從束作捒誤也)</span>。</p>
<p>髀醯得枳<span class='note-inline'>(上陛迷反下馨雞反梵語藥名也)</span>。</p>
<p>熱饙<span class='note-inline'>(下粉文反詩傳云饙餾也尒雅云饙餾捻也字書云蒸米也說文云[修/食]飯也從食賁聲也餾音流救反[修/食]音秀由反賁音墳)</span>。</p>
<p>葷辛<span class='note-inline'>(上訓雲反聲類云葷野䔉也鄭注禮記云葷辛所以辟凶邪也文字典說臭菜也從草軍聲律文從熏作薰非也䔉音筭)</span>。</p>
<p>彫飾<span class='note-inline'>(上鳥聊反孔注尚書云彫畫也顧野王云鐫刻也廣雅云鏤也說文琢文也從彡周聲律文從隹作雕鳥也非此義彡音衫下升職反尒雅云飾清也考聲[褒-保+(共-八)]也彫也修也說文飾刷也從巾飤聲飤音寺)</span>。</p>
<p>瀓漉<span class='note-inline'>(上直陵反考聲云瀓水清瀓也說文清也從水從徵省聲也律文從登作澄俗用字下聾屋反顧野王云漉猶瀝也廣雅云盡也方言極也尒雅竭也文字典說涸也從水鹿聲鹿音同上)</span>。</p>
<p>癵跛<span class='note-inline'>(上戀員反前有部律第四十六卷中已釋下波麼反顧野王云蹇也周易跛能履不足以與行文字典說從足從皮省聲也麼音莫可反)</span>。</p>
<p>侏儒<span class='note-inline'>(上主儒反下乳朱反前有部律第二十五卷中已釋)</span>。</p>
<p>扇侘<span class='note-inline'>(下[土*席]家反梵語黃門也)</span>。</p>
<p>語吃<span class='note-inline'>(斤乙反漢書云司馬相如口吃聲類云重言也揚雄不能劇談說文言難也從口乞聲)</span>。</p>
<p>愚憃<span class='note-inline'>(上遇俱反說文云戇也從心禺聲戇音與下同下卓降反鄭注周禮云<span class='corr'>憃</span>愚生而癡髮童民者也考聲小兒愚也說文亦愚也從心舂聲髮音五解反)</span>。</p>
</div>
<div class='div-other'><a id='mulu3627' />
<p class='h2'>第九卷</p><p>諠譁<span class='note-inline'>(上兄袁反前有部律第二十六卷中已具釋)</span>。</p>
<p>鞠躬<span class='note-inline'>(上弓麴反考聲云謹敬也論語云入公門鞠躬如也孔注云鞠斂容也文字典說從革匊聲也)</span>。</p>
<p>瘨狂<span class='note-inline'>(上典年反聲類云瘨風病也廣雅瘨亦狂說文從疒真聲疒音女厄反)</span>。</p>
<p>青稊<span class='note-inline'>(下弟泥反前苾蒭尼律第十二卷中已具釋)</span>。</p>
<p>拗拉<span class='note-inline'>(上厄絞反文字集略云拗以手摧物折也從手幼聲下藍答反何休注公羊傳云拉折也古今正字摧也從手立聲亦作[搚-月+貝]又作摺)</span>。</p>
<p>皴朽<span class='note-inline'>(上七荀反前有部律第二十七卷中已釋下休久反孔注尚書云朽腐也論語云朽本不可彫文字典說從木丂聲丂音考)</span>。</p>
<p>毈壞<span class='note-inline'>(上團亂反呂氏春秋云鷄卵經時即毈也考聲云毈卵壞也說文云毈卵不孚也從卵段聲律文從夕作[毈-(ㄗ@、)]非也)</span>。</p>
<p>詭誑<span class='note-inline'>(上歸委反前苾芻第十二卷已釋下俱況反賈逵注國語云誑猶惑也杜注春秋云欺也文字典說從言狂聲)</span>。</p>
<p>鏇脚<span class='note-inline'>(上旋絢反考聲云鏇轉軸鏇器物也尒雅云環謂之鏇也說文圓鑪也從金旋聲鑪音力胡反)</span>。</p>
<p>拂帚<span class='note-inline'>(上芬勿反詩云拂去也又云治也廣雅云除也鄭注儀禮云拭也又注禮記云除塵也說文云拂擊也從手弗聲下周守反前有部律第二十三卷中已釋)</span>。</p>
<p>氍毹<span class='note-inline'>(上具俱反下數葅反前有部律第二十六卷中已釋)</span>。</p>
<p>木<span class='corr'>枮</span><span class='note-inline'>(下知林反前有部律第二卷中已具釋)</span>。</p>
<p>曳韁<span class='note-inline'>(上移制反前苾蒭尼律第七卷中已釋下襁良反考聲云韁馬勒也漢書云繫名聲之韁鎖也文字典說馬緤也從革畺聲緤音先節反)</span>。</p>
</div>
<div class='div-other'><a id='mulu3628' />
<p class='h2'>第十卷</p><p>逆楔<span class='note-inline'>(先節反韻詮云所以塞物也削木令尖用楔物也考聲櫼也從木契聲櫼音尖也)</span>。</p>
<p>矟刀<span class='note-inline'>(上霜捉反前有部律第七卷中已具釋)</span>。</p>
<p>方篅<span class='note-inline'>(下腨專反前有部律三卷中已具釋)</span>。</p>
<p>㴑流<span class='note-inline'>(上蘇故反詩傳云逆流而上曰㴑也又云㴑向也孔注尚書云㳂江而上曰㴑也說文云水欲下違而上也從水從訴省聲也)</span>。</p>
<p>瑿羅跋底<span class='note-inline'>(上伊黎反梵語也)</span>。</p>
<p>柁折<span class='note-inline'>(上陀箇反釋名云舩尾曰柁也正舩不使他戾也文字典說云舩後正舩木也從木它聲也它音陀律文作柁是車柁字非舩柁字也下善熱反)</span>。</p>
<p>聾騃<span class='note-inline'>(上鹿東反蒼頡篇云聾謂耳不聞也杜注左傳云胷也說文無聞也從龍耳聲下崖解反前有部律第十九卷中已具釋)</span>。</p>
</div>
<div class='div-other'><a id='mulu3629' />
<p class='h2'>第十一卷</p><p>歠欱<span class='note-inline'>(上川爇反蒼頡篇云歠[口*率]也禮記云無流歠說文[(今/商)*欠]也從㱃省叕聲[口*率]音山爇反㱃音菴錦反下憨合反太玄經云下欱上欱也宋忠注云欱合也西京賦云欱澧吐鄗也說文欱亦歠也從欠合聲鄗音號)</span>。</p>
<p>蘿[菔-月+舟]<span class='note-inline'>(上音羅下朋比反尒雅云葖蘆菔也郭璞注云無菁屬也紫華大根也字書云蘿菔即菜名蘆菔是也)</span>。</p>
<p>鎗鑊<span class='note-inline'>(上策耕反東宮舊事云鎗䥫器名也下黃郭反周禮云鼎鑊煮物器也說文云鐫也鼎也從金蒦聲鐫音慧珪反蒦音王矍反)</span>。</p>
<p>涌沸<span class='note-inline'>(上容腫反顧野王云涌謂水波騰涌也說文涌滕也從水甬聲甬音同上律文從力作勇俗用字也下非未反顧野王云沸者波涌也若湯之沸也詩傳云沸涌出也說文從水弗聲也)</span>。</p>
<p>撓攪<span class='note-inline'>(上好高反考聲云撓擾也廣雅云亂也說文攪也從手堯聲下交巧反詩傳云攪乳也字書云撓也說文從手覺聲)</span>。</p>
<p>鑒面<span class='note-inline'>(上監陷反毛詩云我心匪鑒也傳云鑒所以察形也左傳云鑒謂之鏡也杜注云戒也察也說文鑒可以取明水於月也從金臨聲)</span>。</p>
<p>樚轤<span class='note-inline'>(上聾谷反律文從車作轆非也下魯都反考聲云樚櫨圓轉稱也顧野王云汲水桔橰也文字典說樚從木鹿聲古今正字轤從車盧聲)</span>。</p>
<p>齗牙<span class='note-inline'>(上魚巾反蒼頡篇云齗齒根也說文齒肉也從齒斤聲)</span>。</p>
<p>覿遊<span class='note-inline'>(上亭歷反左傳云使大夫宗婦覿用幣也尒雅云覿見也文字典說從見賣聲也)</span>。</p>
<p>草莛<span class='note-inline'>(下定靈反前有部律第三十七卷中已釋)</span>。</p>
<p>慴怖<span class='note-inline'>(上占葉反尒雅云慴懼也或作懾字東都賦云八靈為之震慴也形聲字也)</span>。</p>
<p>戲謔<span class='note-inline'>(上希意反尒雅云謔浪笑傲戲謔也詩傳云戲逸豫也文字典說從戈䖒聲䖒音希下香約反郭注尒雅謂相啁謔也說文謔即戲也從言䖒聲)</span>。</p>
<p>糠[(麥-大+十)*戈]<span class='note-inline'>(上音康下蠅職反前有部律第三十八卷中已釋)</span>。</p>
<p>廊廡<span class='note-inline'>(上朗唐反許叔重注淮南子云廊屋下也文字典說廡也從广郎聲广音儼下無甫反釋名云大屋曰廡也說文堂下周室屋也從广無聲)</span>。</p>
<p>鐵鍤<span class='note-inline'>(上天跌反前有部律二十三卷中已具釋下初甲反尒雅云鍬謂之鍤也文字典說云鍫鍤也從金臿聲也臿字從干從臼臼音舊)</span>。</p>
</div>
<div class='div-other'><a id='mulu3630' />
<p class='h2'>第十二卷</p><p>讇言<span class='note-inline'>(上丑[白-日+(丹-、+十)]反亦作諂何休注公羊傳云諂猶侫也莊子云晞意道言謂之諂也說文從言閻聲)</span>。</p>
<p>擐體<span class='note-inline'>(上音患賈逵注國語云擐衣甲也說文又音姑患反從手從環省聲也)</span>。</p>
<p>[弓*替]箭<span class='note-inline'>(上袓感反韻英云弓弦㣅也從弓朁聲也)</span>。</p>
<p>有鏃<span class='note-inline'>(下宗速反前有部律第二十三卷中已釋)</span>。</p>
<p>瘡黶<span class='note-inline'>(上楚霜反前苾蒭尼律第十二卷中已釋下一焱反前有部律第二十六卷中已具釋)</span>。</p>
</div>
<div class='div-other'><a id='mulu3631' />
<p class='h2'>第十三卷</p><p>跛躄<span class='note-inline'>(上波麼反下并貪反前有部律第十九卷中已具釋)</span>。</p>
<p>嚏時<span class='note-inline'>(上低計反前有部律第三十二卷中已釋)</span>。</p>
<p>斲掘<span class='note-inline'>(上竹角反孔注尚書云斲削也說文斲斫也從斤[斲-斤]聲[斲-斤]音豆下群勿反廣雅云掘穿也文字典說從手屈聲也)</span>。</p>
<p>謦咳<span class='note-inline'>(上輕鼎反下開靉反前有部律第三十三卷中已釋)</span>。</p>
</div>
<div class='div-other'><a id='mulu3632' />
<p class='h2'>第十四卷</p><p>杙釘<span class='note-inline'>(上蠅即反下丁定反前有部律第四十一卷中已具釋)</span>。</p>
<p>[(序-予+猒)/手]下<span class='note-inline'>(上伊葉反前有部律第五十卷中已具釋)</span>。</p>
<p>㧾襵<span class='note-inline'>(下占涉反苾蒭尼律第十卷中已具訓釋)</span>。</p>
<p>饕餮<span class='note-inline'>(上討刀反下天結反前有部律第五十卷中已釋)</span>。</p>
<p>㗘㗱<span class='note-inline'>(上本莫反下浸立反前有部律第五十卷中已釋)</span>。</p>
<p>灒溢<span class='note-inline'>(上則散反前苾蒭尼律第二十卷中已釋下寅一反顧野王云溢盈也賈逵注國語云餘也說文器滿也從水益聲亦從皿作㳑)</span>。</p>
</div></div>
<div class='div-other'><a id='mulu3633' />
<div class='div-other'><a id='mulu3634' />
<p class='h2'>根本說一切有部百一羯磨第一卷</p><p>奧箄迦<span class='note-inline'>(上烏告反中必彌反梵語也經文自釋)</span>。</p>
<p>疱瘡<span class='note-inline'>(上炮貌反考聲云疱面上細瘡也說文作炮面生氣也從皮包聲)</span>。</p>
<p>痶瘓<span class='note-inline'>(上天典反下湍卵反案痶瘓俗語熱毒風髮落之狀也字書並無此字也並從疒典奐皆聲奐音喚)</span>。</p>
<p>噎噦<span class='note-inline'>(上煙結反毛詩云中心如噎也傳云噎不能息也古今正字飯窒也憂也從口壹聲下怨月反禮記云不敢噦噫也文字典說云噦氣啎也從口歲聲噫音於界反)</span>。</p>
<p>諸痔<span class='note-inline'>(下池里反文字集略云痔蟲食下部漉血也文字典說後病也從疒寺聲)</span>。</p>
<p>癰痤<span class='note-inline'>(上於恭反文字集略云㿈大癤也說文腫也從疒雝聲雝音同上下坐和反郭璞注山海經云痤㿈也文字集略云痤小腫也字書云癤也文字典說從疒坐聲)</span>。</p>
<p>草稕<span class='note-inline'>(下之閏反考聲云束草以為稕也埤蒼云稕綠也文字典說云禾稈也從禾[高/廿/十]聲[高/廿/十]音淳稈音古旱反)</span>。</p>
<p>草苫<span class='note-inline'>(下攝占反考聲云苫葢也編草為之也郭注尒雅云白茅苫也文字典說葢為苫也從草占聲)</span>。</p>
<p>羈絆<span class='note-inline'>(上紀冝反下音半前律序中已具訓釋)</span>。</p>
</div>
<div class='div-other'><a id='mulu3635' />
<p class='h2'>第二卷<span class='note-inline'>(無字可音訓)</span></p></div>
<div class='div-other'><a id='mulu3636' />
<p class='h2'>第三卷</p><p>豎石<span class='note-inline'>(上殊主反前有部律第三十六卷中已釋)</span>。</p>
<p>跳躑<span class='note-inline'>(上徒聊反蒼頡篇云跳踊也廣雅上也考聲躍也說文蹶也從足兆聲律中從卓作踔非也下呈亦反前有部律第一卷已釋)</span>。</p>
<p>[趒-土+禾]坑<span class='note-inline'>(上挑弔反下客庚反古今正字云坑墟也從土)</span>。</p>
<p>不躡<span class='note-inline'>(下黏輒反方言云躡登也廣雅云履也蒼頡篇云蹀也說文蹈也從足聶聲聶音同上蹀音牒)</span>。</p>
</div>
<div class='div-other'><a id='mulu3637' />
<p class='h2'>第四卷</p><p>撿閱<span class='note-inline'>(下綠決反左傳云大閱簡車馬也又云閱軍寶具數於門中也文字典說從門兊聲)</span>。</p>
<p><span class='corr'>圮</span>裂<span class='note-inline'>(上皮美反孔注尚書云<span class='corr'>圮</span>毀也尒雅云覆也郭注云謂毀覆也從土<span class='corr'>己</span>聲下連哲反前有部律第七卷已釋)</span>。</p>
<p>養匃<span class='note-inline'>(下陔愛反前有部律第四卷已釋)</span>。</p>
<p>喧喿<span class='note-inline'>(上烜袁反前有部律第二十六卷中已釋下嫂到反文字典說云喿鳥群鳴也從品在木上律文從口作噪俗字也)</span>。</p>
<p>絣絡<span class='note-inline'>(上百萠反前有部律第十二卷中已釋下郎各反郭注山海經云絡繞也尒雅云絡纏也王逸注楚辭云縛也文字典說云經絡也從系各聲)</span>。</p>
</div>
<div class='div-other'><a id='mulu3638' />
<p class='h2'>第五卷</p><p>堅[革*(丙/(敲-高))]<span class='note-inline'>(下額更反廣雅云鞭亦堅也字書云牢固也說文從革㪅聲也或從石作硬義同)</span>。</p>
<p>成鏘<span class='note-inline'>(下鵲羊反文字典說云鏗鏘也從金將聲鏗音客廋反)</span>。</p>
</div>
<div class='div-other'><a id='mulu3639' />
<p class='h2'>第六卷</p><p>摩那[卑*也]<span class='note-inline'>(下卑野反梵語也唐云好)</span>。</p>
</div>
<div class='div-other'><a id='mulu3640' />
<p class='h2'>第七卷<span class='note-inline'>(無字可音訓)</span></p></div>
<div class='div-other'><a id='mulu3641' />
<p class='h2'>第八卷</p><p>點黶<span class='note-inline'>(上店簟反王逸注楚辭云點污也說文云點小黑也從黑占聲下一琰反前苾蒭尼律第十五卷中已具釋)</span>。</p>
<p>流澾<span class='note-inline'>(下灘達反顧野王云澾滑也說文亦澾滑趺過也從水達聲)</span>。</p>
<p>為槊<span class='note-inline'>(下霜捉反前有部律第三十七卷中已具釋)</span>。</p>
<p>擯㡿<span class='note-inline'>(上必胤反下齒亦反前有部律第十四卷中已具釋)</span>。</p>
<p>慙赧<span class='note-inline'>(上雜甘反尚書云唯有慙德也說文云慙愧也從心斬聲亦作慚下尼簡反前有部律第一卷中已釋)</span>。</p>
<p>皮屩<span class='note-inline'>(下強略反又音喬說文云屩履也從履省喬聲也)</span>。</p>
<p>不[革*雍]前<span class='note-inline'>(邕拱反遮擁也)</span>。</p>
<p>揩摩<span class='note-inline'>(客皆反)</span>。</p>
<p>栗<span class='corr'>㚲</span>毘<span class='note-inline'>(次音襜攝反楚語也唐義淨譯云彼國皇族貴種也舊翻云梨車子是也)</span>。</p>
<p>㳄唾<span class='note-inline'>(上羡延反考聲云㳄口中津也說文云慕欲口液也從夂從水律文從延作涎俗字也下吐貨反說文云唾口律液也從口垂聲)</span>。</p>
<p>瞼翻<span class='note-inline'>(上劫掩反考聲云眼瞼也文字集略云瞼目外皮也文字典說目瞼也從目僉聲下孚煩反韓詩外傳云飜飛貌也孟子翻然改之也文字典說翴翻也從羽番聲翴音連)</span>。</p>
<p>被帔<span class='note-inline'>(下伾被反釋名云帔披也顧野王云帔者披之於背上也王逸注楚辭在背曰帔也說文弘農人謂帬曰帔也從巾皮聲帬音群也)</span>。</p>
</div>
<div class='div-other'><a id='mulu3642' />
<p class='h2'>第九卷　第十卷<span class='note-inline'>(並無字可音訓)</span></p></div></div>
<div class='div-other'><a id='mulu3643' />
<div class='div-other'><a id='mulu3644' />
<p class='h2'>根本說一切有部尼陀律卷第一</p><p>戶鈕<span class='note-inline'>(下尼九反通俗文云門屈珬也廣雅作㺲說文云鈕印鼻也從金丑聲也)</span>。</p>
</div>
<div class='div-other'><a id='mulu3645' />
<p class='h2'>第二卷</p><p>篅衣<span class='note-inline'>(上腨專反前有部律第十卷中已具釋)</span>。</p>
<p>鑽酪<span class='note-inline'>(上纂鸞反前有部律第二十二卷中已具釋下郎各反釋名云酪乳所作也廣雅云酪漿也文字典說乳汁酢疑也從酉各聲也)</span>。</p>
<p>[麩-夫+廣]麥<span class='note-inline'>(上古猛反前律攝第二卷中已具釋)</span>。</p>
<p>其痔病真言文句闕少未詳。</p>
<p>研覈<span class='note-inline'>(上齧堅反廣雅云研熟也說文研磨也從石幵聲幵音牽下行革反說文云考實事也從面敫聲敫音擊)</span>。</p>
<p>幰葢<span class='note-inline'>(上軒偃反釋名云幰所以禦熱也聲類云車上幰也顧野王云謂布張車上為幰也文字典說從巾憲聲)</span>。</p>
<p>闐噎<span class='note-inline'>(上音田毛詩云振旅闐闐也文字典說云塞也從門真聲下煙結反前百一羯磨律第一卷中已釋)</span>。</p>
</div>
<div class='div-other'><a id='mulu3646' />
<p class='h2'>第三卷</p><p>門框<span class='note-inline'>(下曲王反字書云框門上下兩旁木也禮記云士不虞框也文字典說從木匡聲也)</span>。</p>
<p>鑿為<span class='note-inline'>(音昨律文從齒作鑿非也)</span>。</p>
<p>稻䴬<span class='note-inline'>(下蠅即反字書云䴬糠也文字典說云穀麥皮也從麥弋聲)</span>。</p>
</div>
<div class='div-other'><a id='mulu3647' />
<p class='h2'>第四卷</p><p>歙煙<span class='note-inline'>(上歆急反考聲云歙亦吸字也說文云歙縮鼻也從欠翕聲翕音上同下鷰賢反蒼頡篇云煙熅也說文云火氣也從火垔聲垔音因律文作烟俗字也)</span>。</p>
<p>剏始<span class='note-inline'>(上瘡壯反國語云剏制天下也賈逵注云始也說文云造法剏業也從井刃聲也俗作創)</span>。</p>
<p>茅[菆-耳+(扁-戶+├)]<span class='note-inline'>(上夘包反考聲云茅草名也說文菅也從草矛聲也菅音間下乖壞反聲類云[菆-耳+(扁-戶+├)]草可以為索也左傳云雖有絲麻無棄管[菆-耳+(扁-戶+├)]也說文草也從草㕟聲[(├/(冉-十+卄))*又]音科怪反律文從朋作蒯俗字也)</span>。</p>
<p>釜篦<span class='note-inline'>(必迷反)</span>。</p>
<p>[糸*((人*人)/一/廾)]線<span class='note-inline'>(上百萠反前百一羯磨第四卷中已具釋下先箭反前律攝第三卷中已具釋)</span>。</p>
</div>
<div class='div-other'><a id='mulu3648' />
<p class='h2'>第五卷</p><p>[(臾-臼+?)/貝]客<span class='note-inline'>(上孤五反鄭注周禮云行賣曰[(商-口)/貝]坐販曰[(臾-臼+?)/貝]也鄭注禮記[(臾-臼+?)/貝]謂[(臾-臼+?)/貝]物貴賤也白虎通[(臾-臼+?)/貝]固也守固物待民來以求利也古今正字坐[(臾-臼+?)/貝]賣售也從貝史聲史音古說文從人白擁蔽也左右象蔽形也)</span>。</p>
<p>有蠱<span class='note-inline'>(下沽五反鄭注周禮云毒騷蠱物而病害人者也說文云腹中蟲也從蟲從皿)</span>。</p>
<p>灒汙<span class='note-inline'>(上則散反前律攝第十四卷中已釋下烏故反廣雅云汙濁也字書云塗也顧野王云汙猶相染污也孔注尚書云汗不潔淨也說文從水于聲也)</span>。</p>
<p>耳璫<span class='note-inline'>(下黨郎反釋名云穿耳施珠曰璫也文字典說耳珠也從玉當聲也)</span>。</p>
</div>
<div class='div-other'><a id='mulu3649' />
<p class='h2'>第六卷</p><p>同愆<span class='note-inline'>(去焉反考聲也愆過也顧野王云凡物差過亦謂之愆文字典說云繩愆紏謬也從心[彳*幵]聲[彳*幵]音寒幹反律文作[億-音+(天*天)]其俗[億-音+(天*天)]字亦不成非也)</span>。</p>
<p>白鶴<span class='note-inline'>(下何各反)</span>。</p>
<p>鵰鷲<span class='note-inline'>(上鳥寮反下音就)</span>。</p>
</div>
<div class='div-other'><a id='mulu3650' />
<p class='h2'>第七卷</p><p>狐貈<span class='note-inline'>(上護孤反說文云狐[袖-由+芺]獸也鬼所乘也從犬瓜聲瓜音古花反下何各反考聲云貈獸名也似狐而小也論語云狐貈之厚以居也說文云貈似狐多睡從豸舟聲豸音雉律文從犬作狢俗字也)</span>。</p>
<p>瘳愈<span class='note-inline'>(上丑周反孔注尚書云瘮差也考聲病損也文字典說云疾愈也從疒翏聲翏音力救反下瑜主反孔注論語云愈猶勝也賈逵注國語云病差為愈也文字典說從心俞聲)</span>。</p>
<p>葡萄<span class='note-inline'>(上步摸反下道勞反前有部律第二十四卷中已釋)</span>。</p>
<p>捼使<span class='note-inline'>(上奴和反前律攝第五卷中已釋)</span>。</p>
<p>駢闐<span class='note-inline'>(上便邊反下鈿憐反前有部律第四十三卷中已具釋)</span>。</p>
<p>躓頓<span class='note-inline'>(上知利反前有部律第二十七卷中已具訓釋)</span>。</p>
</div>
<div class='div-other'><a id='mulu3651' />
<p class='h2'>第八卷</p><p>棧之<span class='note-inline'>(上查諫反考聲云棧閣道也廣雅棧閣也漢書燒其棧道是也說文云棧棚也從木戔聲棚音白萠反)</span>。</p>
<p>頹毀<span class='note-inline'>(上隊雷反前有部律第十二卷中已釋)</span>。</p>
<p>其繢<span class='note-inline'>(下達位反白㲲織餘殘繢頭也說文云織餘也從糸匱聲)</span>。</p>
</div>
<div class='div-other'><a id='mulu3652' />
<p class='h2'>第九卷</p><p>譏誚<span class='note-inline'>(上幾希反下撨笑反前有部律第三十五卷中已釋)</span>。</p>
<p>銸子<span class='note-inline'>(上黏輒反釋名云銸拔取髮也文字典說云拔毛具也從金聶聲聶音同上律文作鑷俗字也)</span>。</p>
<p>脣吻<span class='note-inline'>(下聞粉反鄭注考工記云吻口邊也蒼頡篇云脣兩邊也文字典說卩脣兩邊也從卩勿聲也)</span>。</p>
</div>
<div class='div-other'><a id='mulu3653' />
<p class='h2'>第十卷</p><p>却㭰<span class='note-inline'>(下醉髓反考聲云[此/束]鳥卩也文字典說云鳥喙也說文從朿此聲朿音次律文從角作觜俗字也)</span>。</p>
<p>蠅咂<span class='note-inline'>(上翼繒反考聲云蠅蟲名也鄭箋詩云蠅之為蟲汙白為黑也說文云蟲之大腹者也從黽從虫下音迊考聲云唼淺入口而味之也咂亦嗍也古今正字從卩從帀聲也亦作噆經從妾作唼俗字也)</span>。</p>
<p>蹴蹋<span class='note-inline'>(上秋育反前苾蒭尼律第六卷中已釋下談臘反前律攝第一卷已具釋)</span>。</p>
<p>陿小<span class='note-inline'>(上咸甲反前苾蒭尼律第十八卷中已具釋)</span>。</p>
</div></div>
<div class='div-other'><a id='mulu3654' />
<div class='div-other'><a id='mulu3655' />
<p class='h2'>根本說一切有部毘奈耶攝頌第一卷</p><p>剖折<span class='note-inline'>(上普后反孔注尚書云中分為剖也又云剖破也左氏傳云與汝剖分而食之也說文云判也從刀咅聲咅音偷厚反下星積反考聲云折剖木也亦分也詩傳云折分析也文字典說破木也從木斤聲)</span>。</p>
<p>扇侘<span class='note-inline'>(下圻嫁反楚語也)</span>。</p>
<p>癵跛<span class='note-inline'>(上劣員反下波麼反麼音磨跛反前有部律第十九卷中已具釋)</span>。</p>
<p>匾㔸<span class='note-inline'>(上邊辮夂下音梯考聲云匾[匚@虎]薄闊貌也並從上扁虒皆聲也上音方扁音辯虒音天伊反)</span>。</p>
<p>齵齒<span class='note-inline'>(上耦溝反前有部律第二卷中已釋)</span>。</p>
<p>瞷眼<span class='note-inline'>(上音閑韻英云目多白也方言云瞷眄也蒼頡篇云目病也說文云戴目也從日間聲也)</span>。</p>
<p>㧈行<span class='note-inline'>(上音引前有部律第二十五卷中已釋)</span>。</p>
<p>壞弶<span class='note-inline'>(下強向反前有部律第三卷中已具釋)</span>。</p>
<p>[髟/尢]割<span class='note-inline'>(上窟昆反考聲云荊名去其髮也鄭注問禮云髡頭髮也說文鬀髮也從髟亢聲髟音必遙反鬀音俤計反下竿曷反孔注尚書云割害也廣雅云斷也裁也文字典說剝也從刀害聲)</span>。</p>
</div>
<div class='div-other'><a id='mulu3656' />
<p class='h2'>第二卷</p><p>韁棄<span class='note-inline'>(上音畺前苾蒭尼律第九卷中已釋)</span>。</p>
<p>婆雌<span class='note-inline'>(下此資反梵語也唐云守護律文作雌亦同)</span>。</p>
<p>榛叢<span class='note-inline'>(上土臻反淮南子云榛木叢也考聲草木密盛也文字典說從木秦聲也下徂紅反孔注尚書云叢聚也書云凡物之聚曰叢也說文云以草聚生日叢也從莘取聲莘音土角反律文作叢不成字非也)</span>。</p>
<p>詀婆<span class='note-inline'>(上點黏反梵語也)</span>。</p>
<p>紅茜<span class='note-inline'>(下千霰反說文云茜茅蒐也可以染<span class='corr'>絳</span>色也人血所生從草西聲)</span>。</p>
<p>襵婆<span class='note-inline'>(上古涉反梵語也)</span>。</p>
<p>畔[日*弟]<span class='note-inline'>(上音伴下提戾反梵語也唐云禮拜)</span>。</p>
<p>帶[卄/毦]<span class='note-inline'>(下辱種反廣雅云[卄/毦][票*毛]也又云[票*毛]罽也文字典說云[糸*罽]也從毛茸聲茸同上[票*毛]音思錄反)</span>。</p>
<p>尨毛<span class='note-inline'>(上邈那反案尨毛西國麤惡毛也說文云犬之毛也又云雜色不純為尨也從犬彡聲)</span>。</p>
<p>鉢璺<span class='note-inline'>(下聞奮反讀與問同音前有部律第四十二卷中已釋)</span>。</p>
<p>釬鍱<span class='note-inline'>(上寒幹反下音葉前苾蒭尼律第二卷中已釋)</span>。</p>
<p>刷削<span class='note-inline'>(上拴刮反拴音踈員反前苾蒭尼律第二十卷中已釋下襄鵲反廣雅云削減也詩傳云侵削也)</span>。</p>
</div>
<div class='div-other'><a id='mulu3657' />
<p class='h2'>第三卷</p><p>矛矟<span class='note-inline'>(下霜捉反前苾蒭尼律第四卷中已具釋)</span>。</p>
<p>侏儒<span class='note-inline'>(上主儒反下乳珠反前有部律第二十五卷中已具釋)</span>。</p>
<p>口吃<span class='note-inline'>(下斤乙反前律攝第八卷中已釋)</span>。</p>
<p>細稊<span class='note-inline'>(下弟泥反前苾蒭尼律第十二卷中已具釋也)</span>。</p>
<p>藷蕅<span class='note-inline'>(上渚如反王逸注楚辭云藷甘蔗也顧野王云薯蕷名為上藷也說文亦云甘蔗也從草諸聲下五苟反考聲云蕅蓮根也尒雅云荷芙蕖其根蕅也文字典說云芙蕖根也從草從水禺聲禺音同上律文作藕亦通)</span>。</p>
<p>蓮梢<span class='note-inline'>(下稍巢反考聲云梢末也文字典說云稍頭也從木肖聲)</span>。</p>
<p>白醭<span class='note-inline'>(下普本反前苾蒭尼律第十三卷中已釋)</span>。</p>
<p>緻密<span class='note-inline'>(上池致反前有部律第三十三卷中已釋)</span>。</p>
<p>洒塗<span class='note-inline'>(上西禮反韓康伯注周易云洒濯其心也說文洒滌也從水西聲也下杜盧反詩傳云塗附也廣雅云汙也文字典說泥也從土涂聲涂音同上)</span>。</p>
</div>
<div class='div-other'><a id='mulu3658' />
<p class='h2'>第四卷</p><p>醦毒<span class='note-inline'>(上衫斬反又初錦反廣雅云醦酢也埤蒼云酢甚也文字典說從酉參聲參音澀簪反)</span>。</p>
<p>驚飇<span class='note-inline'>(下標遙反郭注尒雅云暴風上下謂之飇也尸子云暴風頹飇也說文云扶搖風也從風猋聲猋音同上)</span>。</p>
<p>儜惡<span class='note-inline'>(上搦耕反前有部律第三十三卷中已釋)</span>。</p>
<p>踡脚<span class='note-inline'>(懼員反顧野王云踡跼不伸也說文踡謂行皆典也從足卷聲)</span>。</p>
<p>不欱<span class='note-inline'>(上訶鴿反前薩婆多律第十一卷中已具釋)</span>。</p>
<p>㗘㗱<span class='note-inline'>(上牓莫反下浸入反前有部律第五十卷中已具釋)</span>。</p>
<p>脹[鰓-田+(囟-乂+夕)]<span class='note-inline'>(上張亮反杜注左傳云脹腹滿也文字典說云飽腹痛也從肉長聲也下塞哉反考聲云[鰓-田+(囟-乂+夕)]魚頰中骨也桂苑珠叢云魚頰內實也從魚匆聲)</span>。</p>
<p>欠㰦<span class='note-inline'>(下音去通俗文云張口運氣謂之欠㰦顧野王云欠㰦引氣張卩也文字典說從欠去聲)</span>。</p>
</div>
<div class='div-other'><a id='mulu3659' />
<p class='h2'>第五卷</p><p>鼗鼓<span class='note-inline'>(上道勞反前有部律第三十九卷中已具釋)</span>。</p>
<p>縈羅<span class='note-inline'>(上瑩營反詩傳云縈旋繞也說文云收韏也從糸從熒省聲韏音倦)</span>。</p>
<p>鈎紐<span class='note-inline'>(上苟侯反下尼久反律文作拘非也前薩婆多律第五卷中已釋)</span>。</p>
<p>背[肉*(大/(舛-夕))]<span class='note-inline'>(下誇化反俗字也正作髁考聲云䏶上骨也蒼頡篇云胯兩股外也古文作[尸@果]亦作胯律文作跨非也)</span>。</p>
<p>[打-丁+(煞-(色-巴)+(乞-乙))]打<span class='note-inline'>(上生界反極力打也前有部律第二十二卷中已具釋)</span>。</p>
<p>謦欬<span class='note-inline'>(上輕頂反下開靉反前有部律第三十三卷中已具釋)</span>。</p>
<p>灘濄<span class='note-inline'>(上坦蘭反前有部律第三十三卷中已具釋下烏和反考聲云濄辡水旋流也從水過聲)</span>。</p>
<p>圊廁<span class='note-inline'>(上音青下楚事反韻英云廁溷也棄穢糞坑也)</span>。</p>
<p>摩窒哩迦<span class='note-inline'>(珍栗反梵語唐云論藏也或云摩怛可迦分別邪正也)</span>。</p>
</div></div>
<div class='div-other'><a id='mulu3660' />
<p class='h1'>根本說一切有部毘奈耶雜事攝頌一卷</p><p>梳刷<span class='note-inline'>(上所初反考聲云梳謂櫛也古今正字云理髮者也從木從䟽省聲也下栓刮反前毗奈耶律第二卷中已釋)</span>。</p>
<p>栗<span class='corr'>㚲</span>毘<span class='note-inline'>(次憺涉反梵語王族也)</span>。</p>
<p>木杴<span class='note-inline'>(下險嚴反亦作撿)</span>。</p>
<p>氍毹<span class='note-inline'>(上具俱反下數千反前有部律第二十六卷中已釋)</span>。</p>
<p>矸石<span class='note-inline'>(上寒幹反案有部律經文矸石摩藥磨石也律文從衣作衦非也)</span>。</p>
<p>襯體<span class='note-inline'>(上初覲反考聲云襯藉也親身衣也從衣親聲)</span>。</p>
<p>斑駮<span class='note-inline'>(下邦邈反前苾蒭尼律第十二卷中已釋)</span>。</p>
<p>瑿羅鉢<span class='note-inline'>(上翳奚反梵語也)</span>。</p>
</div>
<div class='div-other'><a id='mulu3661' />
<p class='h1'>根本說一切有部毘奈耶尼陀那攝頌一卷</p><p>篅衣<span class='note-inline'>(上音篅篅衣者周帀相連縫合猶如篅[竺-二+屯]名曰篅衣即今之女人所著帬是也)</span>。</p>
<p>承足椹<span class='note-inline'>(知林反小木砧也韻英云斫本質也或從石作碪亦從攴作㪛律本從手作拈非也)</span>。</p>
<p>瀉藥<span class='note-inline'>(星夜反凡潟藥為除五藏膓胃積熱及宿食不消故以藥蕩除去其滓帶今體氣通暢即如今之大黃朴消巴豆犀角等是也)</span>。</p>
<p>染衣倀<span class='note-inline'>(摘更反或作[(尚/木)*ㄆ]考聲云[(尚/木)*ㄆ]展也從木敞聲律中從手從貞作揁非也)</span>。</p>
<p>認衣<span class='note-inline'>(人震反韻詮認識也從言忍聲或作訒)</span>。</p>
<p>草稕<span class='note-inline'>(音準又之閏反縛槀草為之也)</span>。</p>
<p>氍氀<span class='note-inline'>(上音衢下數俱反集訓云毛罽也出西戎土蕃諸胡國一云有文毛布也)</span>。</p>
</div>
<div class='div-other'><a id='mulu3662' />
<p class='h1'>根本說一切有部大苾蒭戒經一卷</p><p>褒灑陀<span class='note-inline'>(上保毛反次沙賈反梵語也唐云長養)</span>。</p>
<p>學羸<span class='note-inline'>(下力為反杜注左傳云羸弱也賈逵注國語云病也許叔重注淮南子云劣也字書云疲也說文云瘦也從羊[嬴-女]聲也[嬴-女]音力果反)</span>。</p>
<p>摩那[卑*也]<span class='note-inline'>(下畢野反梵語也此云治罰也)</span>。</p>
<p>澣染<span class='note-inline'>(上桓管反劉兆注公羊傳云去舊垢日浣也鄭箋詩云浣謂浣濯也說文云浣濯衣垢也從水幹聲律文作浣俗字也下如琰反廣雅云染污也說文云以繒染為綵也從水杂聲也)</span>。</p>
<p>貿易<span class='note-inline'>(上莫候反前苾蒭尼律第九卷中已具釋)</span>。</p>
<p>漂衣<span class='note-inline'>(上匹遙反顧野王云漂猶流也廣雅云激也說文云漂浮也從水票聲票音瓢妙反)</span>。</p>
<p>縷線<span class='note-inline'>(上力主反前有部律第二十卷中已釋下先廌反前尼陀那律第四卷中已具訓釋)</span>。</p>
<p>棚上<span class='note-inline'>(上白耕反廣雅云棚門也聲類云棚榭也說文云棧也從木朋聲)</span>。</p>
<p>[麥*酋]飯<span class='note-inline'>(上尺沼反考聲云熬米麥也埤蒼云[鬲*匊]麥也文字典說云[火*匊]乾麥屑麫也從麥酋聲古作[鬲*匊]煼酋音就由反)</span>。</p>
<p>覿遊<span class='note-inline'>(上庭曆反前律攝第十一卷中已釋)</span>。</p>
<p>紛擾<span class='note-inline'>(上拂文反廣雅云眾也王逸注楚辭云芬盛貌也文字典說紛紜亂也從糸分聲下饒沼反孔注尚書云擾亂也文字典說煩也從手[憂-心+此]聲)</span>。</p>
<p>跳行<span class='note-inline'>(上徒彫反蒼頡篇云跳踊也廣雅云上也說文云跳也躍也從足兆聲也)</span>。</p>
<p>內踝<span class='note-inline'>(下胡瓦反鄭注禮記云踝足跟也蒼頡篇云踝在足側也聲類云足外輔骨也說文足踝也從足果聲)</span>。</p>
<p>犛牛<span class='note-inline'>(上夘包反前有部律第五十卷中已具釋)</span>。</p>
</div>
<div class='div-other'><a id='mulu3663' />
<p class='h1'>根本說一切有部苾蒭尼戒經一卷</p><p>媒嫁<span class='note-inline'>(上每盃反說文云媒謀合二姓為婚媾也從女某聲)</span>。</p>
<p>噉䔉<span class='note-inline'>(上談敢反上聲字也韻詮云噉大也食也從口敢聲或作啖下酸亂反說文葷萊也從草[示*木]聲[示*木]音同上也)</span>。</p>
<p>樹膠<span class='note-inline'>(絞爻反案樹膠者樹脂疑結即如桃膠杏膠等形色似皮膠松脂之類即是也說文胝也作之以皮從肉翏聲)</span>。</p>
<p>度娠<span class='note-inline'>(下音身毛詩傳曰娠振也震動於內說文從人作㑗㑗神集訓云婦人懷孕也字書或作娠古字也)</span>。</p>
<p>洗裙<span class='note-inline'>(上先禮反下郡雲反正作帬從衣巾)</span>。</p>
<p>撚縷<span class='note-inline'>(上年典反下力禹反綫也)</span>。</p>
<p>拊肩<span class='note-inline'>(上音撫從手)</span>。</p>
<p>蹲行<span class='note-inline'>(音存坐行也)</span>。</p>
<p>庂足行<span class='note-inline'>(上音側古字也)</span>。</p>
<p>小團<span class='note-inline'>(叚欒反經文從手作摶非也)</span>。</p>
<p>著屐<span class='note-inline'>(擎戟反玉篇云今之有齒草履屢也說文屩也從攴從履省)</span>。</p>
</div>
<p class='juan'>一切經音義卷第六十三</p>
</div><!-- end of div[@id='body'] -->
</body></html>