<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4904' />一切經音義卷第九十五</p><p class="byline">翻經沙門慧琳撰</p>
<div class='div-other'><a id='mulu4905' />
<p class='h1'>音弘明集十四卷</p><p style="margin-left:2em">此卷音初四卷。</p>

<div class='div-other'><a id='mulu4906' />
<p class='h2'>第一卷</p><p>陶鑄<span class='note-inline'>(上道牢反下朱孺反顧野王陶作瓦器也孟子云舜自耕稼陶漁是也廣雅云陶化也韓詩傳云變也說文作匋云瓦器也從缶色省聲又云從尸作陶是地名亦帝堯号也今通已久左傳云鑄鼎象物謂煬銅為器也考聲云鎔瀉也說文銷金也從金壽聲鎔音容也)</span>。</p>
<p>挻埴<span class='note-inline'>(上扇延反下承力反老子云挻埴以為器當其無有器之用也宋忠云挻和也許叔重云抑也聲類柔也考聲揉也說文從手延聲尚書云厥土赤埴孔注云黏土曰埴釋名云埴膩也如脂之膩也說文黏土也從土直聲也)</span>。</p>
<p>鶡旦<span class='note-inline'>(寒葛反山海經云煇諸之山多鶡郭璞云似雉而大青色有毛角鬪死乃止出上黨郡漢書音義云鶡鳥一名蘇以其尾為武士帽也說文云似雉從鳥曷聲下丹汗反方言云自關而東謂之鴠說文云從鳥旦聲集本去鳥或恐誤也煇音暉也)</span>。</p>
<p>眡聽<span class='note-inline'>(上時指反說文云視貌也亦古視字也字書云瞻也從目氐聲氐音低也)</span>。</p>
<p>涓埃<span class='note-inline'>(上決玄反顧野王云涓小流也說苑云涓涓不絕將成是也說文亦小流也從水肙聲下愛[孑*(彥-文+(立-一))]反莊子塵埃也野馬也蒼頡篇云埃垢也風揚塵也王逸注楚辭云塵也古今正字云從土矣聲)</span>。</p>
<p>瀛岱<span class='note-inline'>(上郢精反考聲云瀛海也列子云東北有大壑其中有五山焉三曰瀛州葢謂此也古今正字云從水嬴聲下臺賚反尚書二月東巡狩至于岱宗是也范寗云泰山也五岳之長也說文云從山代聲也)</span>。</p>
<p>墨翟<span class='note-inline'>(庭歷反人姓名也著書於世所謂墨子是悲素絲者也)</span>。</p>
<p>笮融<span class='note-inline'>(上爭戹反人姓名也吳中郎將也)</span>。</p>
<p>被秣<span class='note-inline'>(莫鉢反鄭箋詩云秣養也古今正字云飼也從禾末聲亦作䬴)</span>。</p>
<p>服櫪<span class='note-inline'>(上正服字下零的反考聲云櫪槽也古詩云老馬思伏櫪說文云櫪槽也從木歷聲㯕音西也)</span>。</p>
<p>擾攘<span class='note-inline'>(上饒沼反下如掌反賈逵注國語云擾攘[舌*皮]也肆志從欲之貌也說文云擾煩也攘推也二字竝從手夒襄亦聲夒音乃刀襄音相)</span>。</p>
<p>琴簧<span class='note-inline'>(晃光反毛詩云竝坐鼓簧世本云女媧作簧說文云笙中簧也從竹黃聲)</span>。</p>
<p>歔欷<span class='note-inline'>(上許於反下虛依反王逸注楚辭云歔欷啼貌也一云出氣也何休注公羊云欷悲也蒼頡篇云泣餘聲也說文二字並從欠虛希聲也)</span>。</p>
<p>絺綌<span class='note-inline'>(上恥尺反下卿逆反說文竝葛也細曰絺又作悕麤曰綌絺從糸希聲綌從糸吝聲亦作恡)</span>。</p>
<p>蜿蟺<span class='note-inline'>(上冤阮反下蟬戰反上林賦云象與[死/虫]蟺放西清顧野王案[死/虫]蟺詘曲迴轉美貌也文字典說云從虫宛聲或作[死/虫]說文云蟺[死/虫]蟺也從虫亶聲集本作蜒非也亶音丹懶反)</span>。</p>
<p>毫斄<span class='note-inline'>(上号高反下里之反周易云失之毫斄差以千里十毫曰斄文字典說作毫從毛高聲說文云斄強曲毛可以着起衣也從犛省來聲也古文作[厂@(來-(企-止)+几)]斄省也集本作毫是獸也狀豚而白毛大如笄而黑端名曰豪也釐通用字也犛音茅也)</span>。</p>
<p>瓦礫<span class='note-inline'>(零的反已具釋金光明最勝王經中也)</span>。</p>
<p>山阜<span class='note-inline'>(浮有反爾雅云高平曰陸大陸曰阜蒼頡篇山麟而大也廣雅丘無石也說文大陸山無石也象形也正作阜古文作巨亦作阜集作阜通用字也)</span>。</p>
<p>跛羊<span class='note-inline'>(上波可反顧野王云跛蹇也周易跛能履不足以與行也說文行不正也從足皮聲)</span>。</p>
<p>麒麟<span class='note-inline'>(上巨之反下栗真反考聲麟麟瑞獸也公羊傳仁獸也爾雅麕身牛尾鹿蹄一角郭云角端有肉顧野王曰牝曰麒牡曰麟有聖德王者澤及鳥獸則至其郊說文作[鹿/其][鹿/宏]說與爾雅同二字並從鹿其吝聲也或作麟非也集本作騏麟是駿馬名也)</span>。</p>
<p>之雛<span class='note-inline'>(仕于反爾雅云生哺鷇生喙鄒郭云生而能自食者也說文雞子也從隹芻聲芻音楚愉反)</span>。</p>
<p>扁鵲<span class='note-inline'>(上邊辯反已具釋高僧傳中)</span>。</p>
<p>老聃<span class='note-inline'>(塔甘反案老聃即老君也史記云姓李名耳為周柱下史國語謂之伯陽亦謂之老聃說文聃耳曼也從耳冉聲亦作聃集本從身作聃通俗字也)</span>。</p>
<p>馲駝<span class='note-inline'>(上湯洛反下度何反考聲云胡畜也顧野王云有肉鞌能負重善行致遠北饒之文字典說二字從馬乇它亦聲正作[馬*橐]乇音竹厄反它音同上也)</span>。</p>
<p>皐陶<span class='note-inline'>(上音高下音遙堯臣也為士師集本作[罩-卓+羍]非也)</span>。</p>
<p>馬喙<span class='note-inline'>(暉穢反說文云喙口也從口彖聲也彖音辭此反)</span>。</p>
<p>背僂<span class='note-inline'>(力主反廣雅云僂曲脊說文尫也從人婁聲婁音同上也)</span>。</p>
<p>捽頭<span class='note-inline'>(上在骨反賈逵注國語云捽擊也文字典說持頭髮也從手卒聲也)</span>。</p>
<p>夫訕<span class='note-inline'>(山諫反孔注論語云訕謗毀也蒼頡篇非也禮記為人臣者有諫而無訕是也說文謗也從言山聲也)</span>。</p>
<p>虓虎<span class='note-inline'>(上孝交反毛詩傳云虎之自怒虓然也說文虎鳴也從虎九聲也)</span>。</p>
<p>搢紳<span class='note-inline'>(上音晉下音申已具釋高僧傳訖)</span>。</p>
<p>惇庬<span class='note-inline'>(上頓溫反賈逵注國語云惇大也爾疋厚也方言信也郭璞亦誠信貌說文作惇厚也從心[亨-了+(日/羊)]聲集本作敦通用字也下忙江反毛詩傳云庬厚也方言凡物大貌曰庬聲類[古/日/羊]音順倫反厂音罕尨音同上之也)</span>。</p>
<p>聖喆<span class='note-inline'>(下知烈反爾雅云喆智也尚書云知人則喆說文作哲知也從口折聲古文作哲從三吉也亦作悊集本從[(立*立)/吉]者字書哲字也)</span>。</p>
<p>枹加<span class='note-inline'>(上房牛反顧野王云枹鼓<span class='corr'>椎</span>也左傳云授枹而鼓之是也說文擊鼓柄也從木包聲集本作桴是屋棟字之也)</span>。</p>
<p>頑嚚<span class='note-inline'>(上五鰥反孔注尚書云心不測德義之經曰頑廣雅頑鈍也說文從頁元聲頁音頡下魚巾反左傳云口不道忠信之言曰嚚也蒼頡篇嚚惡也字書嚚亦頑也說文語聲也從㗊巨聲㗊音壯立反)</span>。</p>
<p>詐紿<span class='note-inline'>(臺乃反何休注公羊云紿疑也劉兆云相欺負也說文從糸台聲也)</span>。</p>
<p>嚴公<span class='note-inline'>(上壯霜反借用魯君謚也公羊穀梁二傳竝同避漢帝諱也)</span>。</p>
<p>槖龠<span class='note-inline'>(上湯各反王弼云橐排橐也顧野王冶鑄者所用吹火也蒼頡篇囊之無底者也說文橐也從橐省石聲下羊灼反爾疋云大管謂之龠)</span>。</p>
<p>讖緯<span class='note-inline'>(上楚譖反蒼頡篇云讖書河洛也淮南讖書著之是也顧野王謂占後有効驗也說文驗也從言韱聲下韋貴反大戴禮云東西為緯也說文橫織絲也從糸韋聲也)</span>。</p>
<p>旍旗<span class='note-inline'>(上井盈反周禮云折羽為旍鄭玄云折羽以五色繫之於旍上也杜注左傳章也下渠冝反鄭注周禮云徵眾[利-禾+彥]曰樹旗期其下也顧野王以鳥隼龜蛇也杜注左傳亦旗表也說文二字竝從於令其亦聲亦作旌旂㫃音偃)</span>。</p>
<p>蕤賓<span class='note-inline'>(上蘂隹反禮記月令蕤賓律名也亦作蕤下文同也)</span>。</p>
<p>商鞅<span class='note-inline'>(鴦兩反春秋後語秦孝公時丞相名也姓公孫氏封於商邑也)</span>。</p>
<p>蘧瑗<span class='note-inline'>(上巨居反下袁眷反人姓名也為衛大夫字伯玉君子人也)</span>。</p>
<p>豫且<span class='note-inline'>(子余反人姓名)</span>。</p>
<p>丘垤<span class='note-inline'>(田結反毛詩傳云垤螘[冗-几+豕]也方言垤場封也楚郢以南蟻土謂之垤說文螘封也從土至聲也螘音牛倚反蚍蜉也)</span>。</p>
<p>雖溫<span class='note-inline'>(穩渾反顧野王云溫漸熱也說文從水昷聲集本作熅誤也昷音同上也)</span>。</p>
<p>蹀躞<span class='note-inline'>(上恬協反下先浹反考聲云蹀躞步小貌也淮南子足蹀陽阿之儛也說文作䠟從足執聲集本作爕通也)</span>。</p>
<p>瓢觚<span class='note-inline'>(上驃摽反考聲云瓢半瓠也鄭玄取甘瓠割其蔕以其齊為酒樽也方言陳楚宋魏之間或謂蠡為瓢說文作[(與-八+火)*爪]蠡也從瓜票聲下古胡反馬融注論語觚禮器也一升曰爵二升曰觚說文饗飲之爵一曰觚受三升者觚從角瓜聲票音必遙反也)</span>。</p>
<p>八僊<span class='note-inline'>(薛延反說文云僊長生僊去也從人䙴䙴亦聲亦作仚仙䙴音千)</span>。</p>
<p>虎鞹<span class='note-inline'>(曠郭反毛詩傳云鞹革也論語虎豹之鞹猶犬羊之鞹孔注皮去毛也說文云從革郭聲也)</span>。</p>
<p>蕞殘<span class='note-inline'>(上在外反考聲云蕞小劣貌也蒼頡篇聚貌也文字典說從廾最聲集本作菆誤也)</span>。</p>
<p>請禱<span class='note-inline'>(刀考反鄭玄云求福也禱包咸注論語禱請也請於鬼神也廣雅謝也說文告事求福為禱從示壽聲也)</span>。</p>
<p>邾魯<span class='note-inline'>(上陟于反下正魯字下從曰案春秋竝國名也)</span>。</p>
<p>盜跖<span class='note-inline'>(征石反考聲云足下也亦作蹠人名也莊子云柳下季弟也)</span>。</p>
<p>宰嚭<span class='note-inline'>(丕美反人名也春秋吳有太宰官名也)</span>。</p>
<p>菹醢<span class='note-inline'>(上阻疏反說文葅醋藏菜也從草爼聲下音海爾雅云醢肉醬也從酉[右/皿]聲集本從盖作[醠-央+羊]非也[右/皿]音于救反)</span>。</p>
<p>窊木<span class='note-inline'>(上烏瓜反說文云窊汙邪下也從穴瓜聲)</span>。</p>
<p>罻羅<span class='note-inline'>(上氳勿反鄭注禮記云罻小[网-(ㄨ*ㄨ)+又]也說文從肉尉聲也)</span>。</p>
<p>踧然<span class='note-inline'>(上子六反廣雅云踧踖畏敬也禮記夫子踧然避席是也說文從足叔聲集本作踧通用)</span>。</p>
<p>矇瞽<span class='note-inline'>(上木蓬反毛詩傳云有眸子而無見曰矇說文不明也從目冡聲下音古論語云未見顏色而言謂之瞽也說文目但有眣也如鼓皮從目鼓聲集本作矇通用久)</span>。</p>
<p>正誣論。</p>
<p>聚麀<span class='note-inline'>(郁尤反考聲云牝鹿也毛詩云麀鹿麌麌曲禮人倫無禮故父子聚麀也說文從鹿牝省麌音虞雨反也)</span>。</p>
<p>貪婪<span class='note-inline'>(臘耽反考聲云貪殘也不謹潔也說文杜林云說卜者黨相詐驗為婪從女林聲亦作惏[林/心]也)</span>。</p>
<p>有釁<span class='note-inline'>(欣覲反杜注左傳云舋動也罪也瑕隙也賈逵注國語舋兆也言有禍兆也說文血祭也象祭竈從爨省所以祭也分聲集本作舋俗字也)</span>。</p>
<p>哀陴<span class='note-inline'>(婢彌反左傳云守陴者皆哭杜云城上埤堄也說文城上垣陴倪也從阝卑聲[簃-多+留]文作陴集本從金作錍非也埤音陛堄音霓傒反亦作[阿-可+兒]音同也)</span>。</p>
<p>盡坑<span class='note-inline'>(客庚反顧野王云坑陷也壑也壍也字典說從土亢聲也)</span>。</p>
<p>杜郵<span class='note-inline'>(下有求反文字集略云郵驛亭所經過也春秋後語杜郵在咸陽西十里白起死於此也說文從邑垂聲集本作卸訛誤也)</span>。</p>
<p>眩愚<span class='note-inline'>(上玄絹反賈逵注國語云眩惑也蒼頡篇視不明也說文目無常主也從目玄聲也)</span>。</p>
<p>殽[辭-辛+(敲-高)]<span class='note-inline'>(上効交反下正亂字也賈逵注國語云殽雜也廣雅云亂也說文相錯也從殳肴聲集本從水作淆通用殳音殊肴音同上也)</span>。</p>
<p>蜫蟲<span class='note-inline'>(上骨魂反鄭注禮記云昆明也明蟲者陽而生陰而藏者也說文蜫小蟲也從虫昆聲正作䖵從二虫虫音毀也)</span>。</p>
<p>追譴<span class='note-inline'>(遣戰反廣雅云譴責也說文問也從言遣聲)</span>。</p>
<p>黼黻<span class='note-inline'>(上音甫下音弗考工記云白與黑謂之黼爾雅云章也斧謂之黼郭云畫為斧形鄭注禮記以羔與狐白雜為黼又也黑與青謂之黻杜注左傳云兩已相戾也二字竝從黹甫犮聲集本作[(山/用)*甫][耑*犬]俗字也黹音竹几反犮音盤鉢反也)</span>。</p>
<p>錫鸞<span class='note-inline'>(上養將反周禮云錫馬面當顱列金為之所謂鏤錫也鄭箋毛詩眉上曰陽列金餝之金當顱也說文馬頭飾也從金陽聲正作鐊字)</span>。</p>
<p>旂旗<span class='note-inline'>(上渠希反周禮云蛟龍為旂爾雅旗之有鈴者曰旂郭璞云懸鈴於竿頭畫蛟龍於旒也說文從㫃斤聲㫃音偃)</span>。</p>
<p>鼓鼙<span class='note-inline'>(下陛迷反周禮云旅師執鼓鍾師掌鼓縵樂也鄭玄作縵樂擊鼙以和之說文騎鼓也從鼓卑聲字書亦作鞞也)</span>。</p>
<p>蹏筌<span class='note-inline'>(上第泥反正體字也王弼云蹏音所以在兔得兔而忘<span class='corr'>蹏</span>顧野王云所以取兔具也說文從足虒聲下七緣反莊子云筌所以在魚得魚而忘筌顧野王云捕魚笥也文字典說從竹全聲虒音同上集本作蹄字行之久也)</span>。</p>
<p>炳蔚<span class='note-inline'>(上兵皿反廣雅云炳明也說文同從火丙聲下威謂反考聲云蔚翳也文彩明也說文從艹尉聲也)</span>。</p>
<p>清醇<span class='note-inline'>(下順綸反孔注尚書云醇粹也廣雅厚也說文從酉[古/日/羊]聲[古/日/羊]者純也)</span>。</p>
<p>泯然<span class='note-inline'>(上蜜引反毛詩傳云泯滅也爾雅盡也說文從水民聲下文同)</span>。</p>
<p>屬纊<span class='note-inline'>(上鍾辱反說文云屬連也從尾蜀聲集本從尸作屬通用也下音曠鄭注禮記云纊綿也言新綿易動屬於病者之口以候氣也說文從糸廣聲也)</span>。</p>
</div>
<div class='div-other'><a id='mulu4907' />
<p class='h2'>第二卷</p><p>遑恤<span class='note-inline'>(上胡光反古今正字云遑暇也從辵皇聲辵音丑略反下息聿反)</span>。</p>
<p>井鼃<span class='note-inline'>(胡媧反說文云鼃蝦蟇也從黽圭聲或作䵷集本作蛙通也)</span>。</p>
<p>撫踵<span class='note-inline'>(下鍾勇反聲跟音根也)</span>。</p>
<p>溫潔<span class='note-inline'>(上穩魂反下音結言溫潤而潔清也今集本作濕絜者恐年代浸遠傳寫誤錯有乖義理)</span>。</p>
<p>蠻屬<span class='note-inline'>(上麥班反下殊欲反今集本作巒觸者深乖於義也恐傳寫誤讀者詳其義焉)</span>。</p>
<p>炫目<span class='note-inline'>(上玄絹反廣雅云炫明也埤蒼光貌也說文亦耀也從火玄聲也)</span>。</p>
<p>絫瞳<span class='note-inline'>(上正累字力水反下音童尚書大傳云舜目四瞳埤蒼云目珠子也說文從目童聲也)</span>。</p>
<p>誕于<span class='note-inline'>(達坦反考聲云誕生也說文云從言延聲)</span>。</p>
<p>蚌蛤<span class='note-inline'>(上龐講反下甘合反呂氏春秋云月望虛蚌蛤實月晦則蚌蛤則說文蚌蜃屬也蛤有三皆生於海蛤屬千歲鳥所化也秦謂之壯厲海中蛤者百歲鷰化也魁蛤一名復累老服翼所化也二字竝從虫丰合聲丰音同上也)</span>。</p>
<p>釁遘<span class='note-inline'>(上欣靳反下溝候反義已具釋第一卷中)</span>。</p>
<p>倜儻<span class='note-inline'>(上汀歷反下湯朗反博雅云倜儻卓異也史記有奇偉倜儻說文竝從人周黨皆聲也)</span>。</p>
<p>蓂莢<span class='note-inline'>(上覓瓶反下兼協反白虎通云曰曆得其分度則蓂莢生於庭從月一日日生一葉至十六日日落一葉以象月虧圓也堯時生於庭以為瑞草說文竝從草冥夾皆聲也)</span>。</p>
<p>倏然<span class='note-inline'>(上舒六反王逸注楚辭云倐忽疾貌也說文從犬攸聲亦作倐集本作儵通用)</span>。</p>
<p>翕欻<span class='note-inline'>(上歆邑反說文云翕縮鼻也從合羽聲下勳欝反薛琮注西京賦欻忽然皃也說文云從炎欠聲)</span>。</p>
<p>奄曖<span class='note-inline'>(上淹儼反毛詩傳云奄大也顧野王云亦匿也隱翳也說文覆也大有餘一曰久也從大從电展下衰袋反王逸注楚辭云曖闇昧貌也說文從日愛聲或作靉)</span>。</p>
<p>成爓<span class='note-inline'>(閻驗反義已具釋雜事律中)</span>。</p>
<p>眒息<span class='note-inline'>(上音舜說文正作瞚云開闔目數搖也從目寅聲俗作瞬字也)</span>。</p>
<p>朏然<span class='note-inline'>(上妃尾反說文云朏月未盛之明也從月出聲又音普每反未詳)</span>。</p>
<p>茫眇<span class='note-inline'>(上莫傍反毛詩傳云茫茫廣大貌也杜注左傳遠貌也古今正字從水芒聲下彌了反說文云目小從目少少亦聲也)</span>。</p>
<p>杳漠<span class='note-inline'>(上伊了反說文云香冥也從木曰聲下茫博反顧野王云漠猶家靜也爾雅清明也說文從水莫聲)</span>。</p>
<p>濛汜<span class='note-inline'>(上漠蓬反下辭里反爾雅四極西至于太濛郭云即聲濛汜也說文二字竝從水蒙已皆聲也)</span>。</p>
<p>世蘄<span class='note-inline'>(渠衣反考聲云蘄求也說文從艸[單*斤]聲音同上亦作祈也)</span>。</p>
<p>洙泗<span class='note-inline'>(上樹儒反下音四二水名杜注左傳云洙在魯國下縣西南禮記曾子責子夏云吾與尒事夫子於洙泗之間是也說文二字竝從水朱四皆聲也)</span>。</p>
<p>共轍<span class='note-inline'>(池列反杜注左傳云轍車跡也說文從車徹省聲集本從足作[跳-兆+(轍-車)]誤也)</span>。</p>
<p>蟠木<span class='note-inline'>(上伴寒反鄭云委也顧野王䊸迴也案山海經蟠木大木也東北大荒之中有大壑壑中有洲洲上有木即蟠木也亦謂之蟠桃一名度索說文從虫番音潘度音唐路反索音桑各反也)</span>。</p>
<p>大隗<span class='note-inline'>(吳罪反大隗山名在河南陽翟縣界說文云隗高也從阝鬼聲也)</span>。</p>
<p>姑射<span class='note-inline'>(音亦山名已具釋辯正論中)</span>。</p>
<p>具茨<span class='note-inline'>(自資反案具茨皆山名在河南陽翟縣界)</span>。</p>
<p>所[捱-圭+(廿/火)]<span class='note-inline'>(征石反說文摭拾也陳宋語也亦作拓從手庶聲也)</span>。</p>
<p>殉世<span class='note-inline'>(上旬俊反臣瓚云亡身從物曰殉應劭云營也孔注尚書云求也說文從反旬聲也反音殘)</span>。</p>
<p>偎人<span class='note-inline'>(上烏灰反山海經云北海之隅有國曰偎郭云偎亦愛也說文從人畏聲也)</span>。</p>
<p>臨[淄-田+(凵@上)]<span class='note-inline'>(滓師反郡名在齊地集本從[巾*巾]作薔誤也)</span>。</p>
<p>憖然<span class='note-inline'>(上銀覲反魯衰公誄夫子云天不憖遺一老考聲云憖傷也說文從心猌聲猌音同上也)</span>。</p>
<p>誠瞰<span class='note-inline'>(堪濫反考聲云視也字書望也文字典說從耳敢聲亦作曮闞也)</span>。</p>
<p>鐙王<span class='note-inline'>(上等能反聲類云無足曰鐙說文鐙錠也從金登聲也從火作燈俗字也錠音丁佞反)</span>。</p>
<p>而[怡-台+(戍-戈+弋)][乎-丁+ㄎ]<span class='note-inline'>(中隳聿反何休注公羊云㤜者狂也字書戇也考聲愚也說文從心戍聲戇音卓巷反也)</span>。</p>
<p>雞彘<span class='note-inline'>(除例反爾雅云彘猪也說文豕後蹄癈謂之彘彘足與鹿足同從彐從北矢聲[雪-雨]音居例反)</span>。</p>
<p>蛛蝥<span class='note-inline'>(上音誅下謨侯反方言云自關而西秦晉之間謂蝥為蜘蟵說文從虫敄聲集本作蟱非也敄音武也)</span>。</p>
<p>邴吉<span class='note-inline'>(上兵皿反漢丞相姓名也)</span>。</p>
<p>田蚡<span class='note-inline'>(扶粉反人姓名漢丞相)</span>。</p>
<p>豚魚<span class='note-inline'>(上突論反下正魚字王弼云豚獸之微賤者也方言豕子謂之豚說文正作[彖/(田*又)]小豖也從彖者象形也從持月㠯給祠祀從肉作豚篆文字集本從乇作[月*(必-心+七)]俗亦作豚)</span>。</p>
<p>啁噍<span class='note-inline'>(上陟交反下音焦顧野王云小鳥鳴也說文嘐也從口周聲噍從口焦聲嘐音火交反)</span>。</p>
<p>豺獺<span class='note-inline'>(上仕諧反禮記月令季秋豺乃祭獸廣雅云豺狗也說文狼屬狗足從豸才聲下他怛反月令孟春獺祭魚鄭云獺將食之先以祭也說文如小狗水居食魚從犬賴聲豸音宅賣反)</span>。</p>
<p>無礙<span class='note-inline'>(敳愛反敱音五哀反說文云礙止也從石疑聲集本作硋非也)</span>。</p>
<p>敻居<span class='note-inline'>(上火娉反劉兆云敻深遠也說文營求也從旻人在穴上也旻音火劣反下文[袌-包+矢]內同)</span>。</p>
<p>羿<span class='note-inline'>(上霓計反孔注論語云羿有窮國君善䠶者也被其㠯寒浞煞之說文帝嚳䠶官也夏少康滅之也從弓幵聲集本作羿雖通俗用久然失之遠矣幵音牽浞音仕捉反嚳音苦屋反)</span>。</p>
<p>彀中<span class='note-inline'>(上鈎候反考聲云挽弓也孟子云羿之教人射必志於彀說文張弩從弓殼聲殼音腔角反也)</span>。</p>
<p>其胖<span class='note-inline'>(潘漫反考聲云牡之半體也文字典說云從肉半聲)</span>。</p>
<p>詫[乎-丁+ㄎ]<span class='note-inline'>(上丑亞反郭璞云詫誇也毛詩傳云止也說文從言宅聲也)</span>。</p>
<p>蹭蹬<span class='note-inline'>(上倉贈反下騰隥反考聲云行步失所貌也文字典說云二字竝從足曾登皆聲也)</span>。</p>
<p>蜎飛<span class='note-inline'>(上一緣反尒疋云井內小赤蟲也恐非義案合是[翾-羽+月]字音許緣反說文云小飛貌稍合於義[夭/口/?]詳焉)</span>。</p>
<p>蝡動<span class='note-inline'>(上而允反考聲云無足蟲也說文云動也從虫耎聲耎音而兖反)</span>。</p>
<p>孩齔<span class='note-inline'>(初僅反周禮未齔者不為奴鄭玄云齔毀齒七歲而齔從齒七聲集本作齔非之也)</span>。</p>
<p>以詬<span class='note-inline'>(呼遘反鄭注禮記云詬猶恥辱也杜注左傳詬罵也說文從言后聲)</span>。</p>
</div>
<div class='div-other'><a id='mulu4908' />
<p class='h2'>第三卷</p><p>翻翥<span class='note-inline'>(諸庶反方言云翥舉也郭云謂騫翥也說文飛舉也從者羽聲也)</span>。</p>
<p>鄙俚<span class='note-inline'>(力止反考聲云南夷種在廣州也孟子云南方蠻屬也說文從人里聲)</span>。</p>
<p>所莅<span class='note-inline'>(離雉反毛詩傳云莅臨也爾雅視也文字典說從廾位聲也)</span>。</p>
<p>錙銖<span class='note-inline'>(上滓師反下樹朱反鄭注禮記云八兩為錙許注淮南子云十二粟而重一分十二分為一銖說文云錙六銖也銖權分十黍之重也二字竝從金甾朱聲甾音同上)</span>。</p>
<p>䓗驥<span class='note-inline'>(几利反論語云驥不稱其力而稱其德也說文云千里馬也孫陽所相者也從馬冀聲)</span>。</p>
<p>之憊<span class='note-inline'>(排買反顧野王云憊疲劣也廣疋極也說文從心備聲)</span>。</p>
<p>懸餧<span class='note-inline'>(奴罪反鄭注論語餧餓也說文云亦餓也從食委聲)</span>。</p>
<p>暨于<span class='note-inline'>(其冀反杜注左傳云暨至也字書及也說文曰頗見從旦既聲)</span>。</p>
<p>癰疽<span class='note-inline'>(上氳恭反下七余反司馬彪注莊子云浮熱為瘵不通為㿈說文腫也疽久㿈也二字竝從疒雍且聲瘵音必遙反)</span>。</p>
<p>春蒐<span class='note-inline'>(所尤反尒疋云春獵為蒐郭云蒐索取不任者也說文從廾鬼聲也)</span>。</p>
<p>韜弓<span class='note-inline'>(上討高反杜注左傳云韜藏也說文劒衣也從韋舀聲舀音弋小反)</span>。</p>
<p>授戉<span class='note-inline'>(于月反說文云大斧也司馬法云夏執玄戉殷執白戚周左仗黃戌右秉白旄從戈[戉-戈]聲集本從金作鉞通俗字[戉-戈]音居劣反)</span>。</p>
<p>刓剔<span class='note-inline'>(上吾丸反王逸注楚辭云刓削也說文剸也從刀元聲下汀亦反聲類云剔治也解也剃髮也文字典說從刀易聲)</span>。</p>
<p>袪之<span class='note-inline'>(上去居反考聲云袪開也韓詩云去也高誘注呂氏春秋云袪猶舉也說文從衣去聲)</span>。</p>
<p>石碏<span class='note-inline'>(切藥反衛大夫名春秋時人也)</span>。</p>
<p>鯀放<span class='note-inline'>(上昆穩反考聲云禹父名也殛之於羽山文字典說從骨系聲亦作鯀集本作鯀誤也)</span>。</p>
<p>遐裔<span class='note-inline'>(餘藝反杜注左傳云裔遠也廣疋表也方言裔夷狄之總名也說文從衣冏音女滑反)</span>。</p>
<p>維縶<span class='note-inline'>(砧立反毛詩傳云縶絆也杜注左傳拘也古今正字謂拘執也從糸執聲)</span>。</p>
<p>龍衮<span class='note-inline'>(古本反鄭箋毛詩云衣而畫以龍也郭注爾雅袤衣有蔽文也說文天子享先王卷龍繡於下裳愊一龍蟠阿從衣公聲也)</span>。</p>
<p>櫛梳<span class='note-inline'>(上臻瑟反考聲云梳也說文云梳比之總名也從木節聲也)</span>。</p>
<p>之轡<span class='note-inline'>(悲媚反顧野王云轡所以制馭車中馬也說文馬轡也從絲軎軎與連同軎音衛車軸頭鐵也集本作轡非也)</span>。</p>
<p>蠢蝡<span class='note-inline'>(上春允反下而允反義已具釋第一卷)</span>。</p>
<p>濅毓<span class='note-inline'>(上子沁反考聲云浸清也是正浸字下餘六反賈注國語云生也爾雅養也鄭注禮記云產也說文正育字云養子使善也從云肉聲同也)</span>。</p>
<p>礿祀<span class='note-inline'>(上陽削反何休注公羊云麥始可礿而祭也說文云夏祭名也從示勺聲亦作禴集本作蘥是草名也)</span>。</p>
<p>排擯<span class='note-inline'>(上敗埋反廣雅云排推也司馬彪云擯棄也說文二字竝從手非賓皆聲)</span>。</p>
<p>方睨<span class='note-inline'>(倪計反孔子云睨而視之猶以為遠說文睨邪視從目兒聲也)</span>。</p>
<p>徼於<span class='note-inline'>(上晈堯反杜注左傳云徼要也賈逵云求也孔注論語云抄也抄人之意以為已有也說文循也從彳敫聲集本作徼誤也彳音丑亦反敫音叫)</span>。</p>
<p>落簪<span class='note-inline'>(戢林反蒼頡篇云簪笄也說文作<span class='corr'>兂</span>云首笄也從人象形也集本作簪俗字也)</span>。</p>
<p>糜損<span class='note-inline'>(上美悲反廣雅云糜壞也王注楚辭碎也說文從米麻聲)</span>。</p>
<p>菲食<span class='note-inline'>(上非尾反馬注論語云菲薄也說文從艸非聲也)</span>。</p>
<p>大謔<span class='note-inline'>(香虐反郭注爾雅云謔相啁戲也說文亦戲也從言虐聲也)</span>。</p>
<p>緘默<span class='note-inline'>(上古咸反說文云緘束篋也從糸咸聲)</span>。</p>
<p>駭怛<span class='note-inline'>(上諧騃反下丹遏反)</span>。</p>
<p>沖粹<span class='note-inline'>(上逐中反下雖醉反廣疋云粹純也王注楚辭云精也說文不雜也從米卒聲也)</span>。</p>
<p>盱衡<span class='note-inline'>(上詡于反郭云盱謂舉眼也漢書云盱衡厲色是也蒼頡篇張目也司馬彪云視而無知之貌也說文亦張目也從目亐聲也)</span>。</p>
<p>之賙<span class='note-inline'>(之由反毛詩傳云賙救也字書贍也鄭箋詩云權救其急也古今正字從貝周聲也)</span>。</p>
<p>讜言<span class='note-inline'>(上當朗反古今正字云讜直也善言也從言黨聲)</span>。</p>
<p>辯覈<span class='note-inline'>(衡厄反義已具釋前高僧傳中)</span>。</p>
<p>髡道<span class='note-inline'>(上困昆反考聲云刑名也去其髮曰髡說文髡鬀也從髟兀聲鬀音他計反髟音必遙反)</span>。</p>
<p>赭衣<span class='note-inline'>(上遮野反已具釋根本雜事中)</span>。</p>
<p>曰磾<span class='note-inline'>(抵泥反人名前漢侍中姓金氏)</span>。</p>
<p>於複<span class='note-inline'>(囗目反說文云複重從衣复聲一云褚衣)</span>。</p>
<p>洗汰<span class='note-inline'>(上西禮反下達帶反考聲云汰洒也濤涷)</span>。</p>
<p>螟蛉<span class='note-inline'>(上覓萍反下歷亭反尒疋云螟蛉桑蟲也郭云桑蟃一曰戍女說文二字並從虫從冥令聲亦作蛉字也)</span>。</p>
<p>蜾螺<span class='note-inline'>(上戈火反下盧果反毛詩傳云蒲蘆也郭云即細[要/曰]蜂也俗呼為蠮塕也說文正作[虫*(嬴-女)][虫*(嬴-女)]從虫[嬴-女]聲集本作蜾螺通俗字鍋音戈[嬴-女]音盧禾反蠮音伊繼反螉音翁也)</span>。</p>
<p>不悛<span class='note-inline'>(取緣反孔注尚書云悛改也說文上也從心夋聲夋音七荀反)</span>。</p>
<p>之埜<span class='note-inline'>(耶者反與野字同考聲云郊外曰牧牧外曰埜埜是古字也)</span>。</p>
<p>玗琪<span class='note-inline'>(上葛安反山海經云崑崙山有琅玕樹說文亦琅玗也從玉干聲古文作玕尒疋云東方之美者有毉無閭之珣玗琪焉郭云王屬也說文作[王*綦]從玉綦聲亦作[王*綦]音同上也)</span>。</p>
<p>[((前-刖+(暴-(日/共)))/臼)*欠]朱<span class='note-inline'>(上衫袷反已具釋雜事律中集作歃失也)</span>。</p>
<p>黃能<span class='note-inline'>(乃來反考聲云獸名也尒疋云鼈三足曰能說文熊屬也足似鹿從肉㠯聲能獸堅中故稱賢能而強牡稱能傑也集本作熊誤)</span>。</p>
</div>
<div class='div-other'><a id='mulu4909' />
<p class='h2'>第四卷</p><p>侔造化<span class='note-inline'>(上莫侯反鄭注考工記云侔等也均也說文齊等也從人牟聲牟音同上也)</span>。</p>
<p>蒭豢<span class='note-inline'>(上楚于反下還慣反鄭注周禮云養犬豕曰豢說文穀圈養豕也從豕卷省聲圈音權阮反)</span>。</p>
<p>庀物<span class='note-inline'>(上紕止反鄭眾注周禮云庀具也杜注左傳治也文字典說從广匕聲广音儼)</span>。</p>
<p>蠉蝡<span class='note-inline'>(上呼詮反下如允反已具釋第一卷)</span>。</p>
<p>麛[(炙-火)*ㄗ]<span class='note-inline'>(上米雞反下鸞管反說文云麛鹿子也從鹿弭聲)</span>。</p>
<p>數罟<span class='note-inline'>(上色角反下音古說文罟亦冈也從冈古聲也)</span>。</p>
<p>氓隷<span class='note-inline'>(上麥耕反毛詩傳云氓民也鄭注周禮云氓猶懞懞無知之貌也劉注孟子云遠郊之界稱氓說文從亡民聲集本作泯恐誤)</span>。</p>
<p>劑此<span class='note-inline'>(上齊細反爾雅云劑齊也今南方人呼剪刀為劑刀古今正字亦同聲也從刀齊聲)</span>。</p>
<p>枯荄<span class='note-inline'>(古來反考聲云草莖也方言東齊謂根曰荄說文草根也從艸亥聲也)</span>。</p>
<p>深誚<span class='note-inline'>(樵曜反考聲云讀讓也說文從言肖聲謮音責也)</span>。</p>
<p>[(弓*(乞-乙+小))/金]斧<span class='note-inline'>(上弭卑反字書云青州人謂鎌為[(弓*(乞-乙+小))/金]古今正字從金彌聲也)</span>。</p>
<p>刲刳<span class='note-inline'>(上闋圭反下苫孤反廣疋云刲屠也顧野王云刳空其腹也說文[利-禾+(((嘹-口)-小)-日+圭)]刺也刳判也二字並從刀圭夸聲夸音苦華反)</span>。</p>
<p>之蠧<span class='note-inline'>(都故反說文云水中蟲也從䖵橐聲䖵音昆橐音託)</span>。</p>
<p>爓瀹<span class='note-inline'>(上餘瞻反下羊灼反劉熈云瀹通利之器也說文清也從水蘥聲)</span>。</p>
<p>禋瘞<span class='note-inline'>(依例反爾雅云祭地曰瘞埋也郭云謂幽藏也說文幽薶也從土㾜聲㾜音丘輒反)</span>。</p>
<p>曉薌<span class='note-inline'>(享良反禮記孔子云燔燎馨薌也文字典說云與香字同從艸鄉聲也)</span>。</p>
<p>獀狩<span class='note-inline'>(上所留反正作此搜恐誤也以意求之合作此搜字云求索也於義為得下收呪反已具釋第二卷中)</span>。</p>
<p>蹲膜<span class='note-inline'>(上徂孫反下茫蒲反穆天子傳云膜拜而受也郭璞云今之胡禮佛舉手加頭稱南膜拜者即此也說文從肉莫聲也)</span>。</p>
<p>遯世<span class='note-inline'>(上徒頓反鄭注禮記云遯逃也廣雅避也王逸云隱也說文從辵豚聲辵音丑略反豚音徒門反)</span>。</p>
<p>蹻跖<span class='note-inline'>(上姜略反下征石反莊蹻盜跖二人名也)</span>。</p>
<p>蘋蘩<span class='note-inline'>(上音頻毛詩傳云大萍也下音煩毛詩傳云皤蒿也古今正字云二字竝從艸頻繁皆聲皤音婆)</span>。</p>
<p>芝苶<span class='note-inline'>(念協反郭象注莊子云凡物各以所好伇其形至疲困不知所好此之歸赴也言此之事不道也古今正字從廾尒聲也)</span>。</p>
<p>欲嗛<span class='note-inline'>(謙簟反淮南云至味不嗛許叔重嗛銜也口有所銜食也郭注爾雅云頰裏貯食也猿猴等頰中藏食也說文從口兼聲也)</span>。</p>
</div>
<p class='juan'>一切經音義卷第九十五</p></div>
</div><!-- end of div[@id='body'] -->
</body></html>