<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu4937' />一切經音義卷第九十八</p><p class="byline">翻經沙門慧琳撰</p>
<div class='div-other'><a id='mulu4938' />
<p class='h2'>音廣弘明集音中卷</p><p style="margin-left:2em">從十三盡二十三凡十一卷。</p>

<div class='div-other'><a id='mulu4939' />
<p class='h3'>集卷第十三</p><p>楺等<span class='note-inline'>(柔帚反)</span>。</p>
<p>雲萃<span class='note-inline'>(情醉反周易云萃者聚也說文從草卒聲)</span>。</p>
<p>種禎<span class='note-inline'>(知盈反蒼頡篇云禎善也說文祥也從示貞聲)</span>。</p>
<p>渦水<span class='note-inline'>(果和反考聲水名也)</span>。</p>
<p>[狂-王+(山/黑)]粥<span class='note-inline'>(上許雲反下融祝反考聲[匈-凵+└]奴別名也前釋訖)</span>。</p>
<p>太史儋<span class='note-inline'>(德甘反人名也)</span>。</p>
<p>駑與驥足<span class='note-inline'>(上怒胡反顧野王云駑六種馬中最下者也下飢義反說文驥千里馬也並從馬奴冀皆聲)</span>。</p>
<p>紺睫<span class='note-inline'>(上甘暗反說文深青而楊赤色也從糸甘聲下僣葉反說文目旁毛也或從夾作䀹釋名作[麩-夫+毛])</span>。</p>
<p>蒙倛<span class='note-inline'>(集中曹植注云孔子面如蒙倛撿字書無此字未詳音義)</span>。</p>
<p>斷[蕢-貝+日]<span class='note-inline'>(曹注集云周公於如斷[蕢-貝+日]字書亦無此字)</span>。</p>
<p>孟娵<span class='note-inline'>(足逾反王逸注楚辭云娵美也說文從女取聲也)</span>。</p>
<p>儱廉<span class='note-inline'>(人姓名也未詳其音)</span>。</p>
<p>狗踞狐蹲<span class='note-inline'>(踞音居御反下徂昆反說文踞亦蹲也案二字互相訓也並從足居尊皆聲)</span>。</p>
<p>金貂<span class='note-inline'>(鳥聊反漢書云箸貂黃金附蟬也說文從豸召聲豸直里反)</span>。</p>
<p>樵野<span class='note-inline'>(疾霄反杜注左傳云樵薪也說文從木焦聲集從草作䕴非也)</span>。</p>
<p>蕙帶<span class='note-inline'>(擕桂反廣雅云蕙草葉綠紫花也山海經云天帝之山其下多蕙郭注云蕙香草文字典說從草惠聲)</span>。</p>
<p>磕齒<span class='note-inline'>(堪合反說文從石盇聲盇胡臘反從大從血從去作盍者非也)</span>。</p>
<p>弗聆<span class='note-inline'>(歷丁反蒼頡篇聆聽也說文從耳令聲)</span>。</p>
<p>瘖聾<span class='note-inline'>(邑金反說文瘖不能言也從疒音聲)</span>。</p>
<p>暈虧<span class='note-inline'>(雲訓反說文暈謂日月傍氣也說文從日軍聲也)</span>。</p>
<p>剞劂<span class='note-inline'>(上飢蟻反下眷月反王逸注楚辭云剞劂鏤刀也說文曲刀也並從刀奇厥皆聲或從屈作劂也)</span>。</p>
<p>銑鋈<span class='note-inline'>(上蘇典反郭注爾雅云即美金最有光澤者也下烏穀反毛詩云鋈白金也並從金光沃皆聲沃音同上也)</span>。</p>
<p>滬瀆<span class='note-inline'>(胡古反考聲水名也山海經云陽虛之山臨玄滬之水也古今正字從水扈聲)</span>。</p>
<p>闌甃<span class='note-inline'>(懶單反案今之并闌也集從木作欄考聲木欄木名也非此義下側救反說文甃并塼也從瓦秋聲甓音瓶壁反郭注爾雅甓謂塶塼也)</span>。</p>
<p>箕踞<span class='note-inline'>(上記疑反下居御反莊子云方箕踞鼓盆也顧野王云謂却踞如箕狀也禮記云無箕坐鄭玄注云不敬也說文從竹其聲集從足作踑非也)</span>。</p>
<p>蝙蝠<span class='note-inline'>(上遍眠反下音福說文蝙蝠即伏翼也並從虫扁畐皆聲也)</span>。</p>
<p>機絍<span class='note-inline'>(任蔭反考聲機織縷也杜注左傳云織絍織布者也說文機上縷也絍或作紝也)</span>。</p>
<p>耩地<span class='note-inline'>(江項反考聲耩謂耕也古今正字從耒冓聲耒音雷對反冓從講省聲)</span>。</p>
<p>怵心<span class='note-inline'>(椿律反顧野王云怵惕猶悽愴也說文從心從术聲)</span>。</p>
<p>驪珠<span class='note-inline'>(里知反莊子云夫千金之珠必在九重之淵驪龍頷下若能得珠遭遇其睡也如使驪龍悟子安得哉也說文從馬麗聲)</span>。</p>
<p>三襲<span class='note-inline'>(尋立反爾雅云三山襲陟郭注云襲亦重也)</span>。</p>
<p>猱猨<span class='note-inline'>(上奴刀反下音袁毛詩傳云猱亦猨屬也郭注山海經云似獼猴而臂長便捷色有黃者黑者黃者鳴其聲哀也說文並從犬柔爰皆聲)</span>。</p>
<p>蓻也<span class='note-inline'>(魚曳反古今正字蓺種樹也蒔也從草執聲也)</span>。</p>
<p>道嚘<span class='note-inline'>(烏侯反說文謳歌也或從言作謳或從口作嘔)</span>。</p>
<p>檐簦<span class='note-inline'>(得恒反賈逵注國語云簦備雨器也史記音義曰簦考聲織竹為盖也說文登盖也從竹登聲也)</span>。</p>
<p>地胇<span class='note-inline'>(妃吠反國語云土乃服登賈注云脈理或作衇又作脈集從月作胇無此字也)</span>。</p>
<p>蠹木<span class='note-inline'>(都故反說文木中蟲也從䖵橐省聲橐音他各反譚長或作螙象蟲在木間象形也)</span>。</p>
<p>鼢鼠<span class='note-inline'>(扶粉反郭注爾雅云鼠地牛行鼠者也說文百勞所化也從鼠分聲或作蚡又作盆)</span>。</p>
<p>蔽襜<span class='note-inline'>(鴟詹反爾雅云衣蔽前謂之襜郭注云即今之蔽膝也說文從衣詹聲也)</span>。</p>
<p>之籙<span class='note-inline'>(龍躅反案籙者道家三洞籙也)</span>。</p>
<p>偏裨<span class='note-inline'>(上匹綿反下婢彌反方言偏亦裨也顧野王云若今偏將軍也說文偏從人扁從聲裨從衣卑聲扁音邊殄反集從糸作編謂編織也非此義也)</span>。</p>
<p>璿璣<span class='note-inline'>(隨緣反紀宜反孔注尚書云璿美玉璣衡玉者正天文之器運轉者也說文並從玉睿幾皆聲睿音悅歲反集作挺考聲謂碁局也非此義也)</span>。</p>
<p>孱然<span class='note-inline'>(子仙反韋昭注史記云孱仁謹皃也說文亦謹也或從三子作孨也)</span>。</p>
<p>黥劓<span class='note-inline'>(上極迎反周禮云黥謂墨刑者也考聲如今之印面也說文墨刑在面也從黑京聲也考聲或作[劁-隹+里]集從刀作剠音亮亮猶奪也非刑義下魚記反鄭注周禮云劓謂截鼻也說文决鼻者也或從臬作㓷臬音齧也)</span>。</p>
<p>矯足<span class='note-inline'>(驕夭反王逸注楚辭矯舉也集從糸作繑音綺妖反考聲謂袴細也未詳其義)</span>。</p>
<p>斯諺<span class='note-inline'>(言建反左傳云周諺有之也考聲傳古語也說文傳言也從言彥聲或作彥彥從文厂聲文音文厂音罕集從口作喭非也彥從立作彥俗也)</span>。</p>
<p>蘼蕪<span class='note-inline'>(上靡悲反下武膚反山海經云洞庭之山多蘼蕪郭注云香草也似虵床也又云江離也本草云即芎藭苗也說文並從草靡無皆聲)</span>。</p>
<p>剖析<span class='note-inline'>(上普口反孔注尚書云剖破也杜注左傳云中分為剖蒼頡篇剖亦析也說文判也從刀咅聲咅音土口反下星績反孔注尚書云析分也聲類云劈也說文破木也從木斤聲或作析也)</span>。</p>
<p>大撓<span class='note-inline'>(女絞反世本云大撓作甲子宋忠注呂氏春秋云大撓黃帝太師也)</span>。</p>
<p>坳塘<span class='note-inline'>(烏交反莊子云覆水於坳堂之上顧野王云坳謂不平也古今正字從土幼聲)</span>。</p>
</div>
<div class='div-other'><a id='mulu4940' />
<p class='h3'>集卷第十四</p><p>稊莠<span class='note-inline'>(上第泥反下由酒反前釋訖)</span>。</p>
<p>爽塏<span class='note-inline'>(開改反考聲爽塏地高燥皃也杜注左傳云爽明也塏燥也說文從土豈聲也)</span>。</p>
<p>賑恤<span class='note-inline'>(真忍反郭注爾雅云隱賑富有也說文亦富也從具辰聲)</span>。</p>
<p>矧敢<span class='note-inline'>(尸忍反毛詩傳云矤況也說文或從弓作矤)</span>。</p>
<p>八蜡<span class='note-inline'>(查詐反廣雅䄍祭也夏曰清祀殷曰嘉平周曰大蜡秦曰臘也禮記云天子大䄍八伊耆氏始為䄍也歲十二月而合聚万物而索之饗也古今正字云八蜡者索也從示昔聲集作蜡亦通也)</span>。</p>
<p>譎誑<span class='note-inline'>(㳙穴反鄭注論語云譎詐也方言自關而東西或謂詐為譎也說文權詐孟梁曰謬欺天下曰譎從言矞聲音巨聿反)</span>。</p>
<p>狙之<span class='note-inline'>(亡餘反莊子猨與狙交廣雅狙獮猴也說文狙玃屬也從犬且聲)</span>。</p>
<p>媲不<span class='note-inline'>(批閉反爾雅云媲配也說文從女毗聲毗音蒲齊反集從昆作婫者非也)</span>。</p>
<p>妲妃<span class='note-inline'>(單達反孔注尚書云姐已惑紂紂信用之也考聲紂妻也從女)</span>。</p>
<p>理攄<span class='note-inline'>(褚猪反廣雅攄張也顧野王云舒也說文從手慮聲集作攄俗字)</span>。</p>
<p>皤皤<span class='note-inline'>(蒲何反考聲皤老也說文老人白也從白番聲也)</span>。</p>
<p>荷條<span class='note-inline'>(上何箇反顧野王云荷為負任擔荷也下條了反包咸注論語云蓧草器名也說文並從草何條皆聲也)</span>。</p>
<p>篠簜<span class='note-inline'>(上霄了反下黨朗反孔注尚書篠小竹簜大竹也水去已布生也說文簜可為幹篠可為矢也並從竹攸湯皆聲考聲篠正作此筱也)</span>。</p>
<p>蘭[(陋-(阿-可))-丙+茞]<span class='note-inline'>(昌禮反郭注爾雅云[卄/((厂-一)*臣)]香草也考聲似蘭一名嚻說文楚謂之蘺晉謂之虈音香妖反頤音夷)</span>。</p>
<p>之闃<span class='note-inline'>(傾伇反王弼注周易云閴謂[〦/ㄙ/世/木]其所處自藏深也埤蒼靜也說文從門具音扄伇反集從貝作閴非也)</span>。</p>
<p>毛[娾-圭+(夾/二/回)]<span class='note-inline'>(匠羊反古今正字云[嬚-兼+(夾/二/回)]謂婦官也從女廧聲集作[嬚-兼+(夾/二/回)]俗字廧音同上)</span>。</p>
<p>睚眦<span class='note-inline'>(上崖懈反下柴戒反廣雅云睚裂也顧野王云謂裂眦瞋目貌也史記謂睚眦之怨必報說文並從目厓此皆聲集從柴作眥誤也)</span>。</p>
<p>如澗響<span class='note-inline'>(姦鴈反爾雅云山夾水曰澗也下香兩反孔注尚書云吉[囗@ㄨ]之報若響之應聲也集從山作澗非也字書並無此字)</span>。</p>
<p>重[示*(薾-(示-一)+┬)]<span class='note-inline'>(陟紀反爾雅云黹紩也郭注云今人呼縫紩衣為黹廣雅紩納也說文鍼縷所薾紩也或作黹黹從黹華省聲華音仕角反紩音袟集從爾作禰寫誤也)</span>。</p>
<p>一臞<span class='note-inline'>(局俱反爾雅臞瘠也郭注云齊人謂瘠為瘦也說文肉少也從肉瞿聲瘠音情亦反或作臞集從疒作癯非也)</span>。</p>
<p>華佗<span class='note-inline'>(達何反古善醫人也)</span>。</p>
<p>伸傴<span class='note-inline'>(上失真反顧野王云伸者不屈之稱也埤蒼展也廣雅直也下紆禹反考聲曲[要/曰]也廣雅亦曲也說文並從人申區皆聲集作申亦通從[爿-〡+(序-予)]作[病-丙+區]非也並無此字)</span>。</p>
</div>
<div class='div-other'><a id='mulu4941' />
<p class='h3'>集卷第十五</p><p>褫龍<span class='note-inline'>(池尒反考聲解衣也蒼頡篇撤衣也說文脫衣也從虒聲虒音斯也)</span>。</p>
<p>躧褐<span class='note-inline'>(踈滓反說文躧履也或作[躪-閵+厄]或作屣[革*徙]集從草從竹作簁蓗者皆非也)</span>。</p>
<p>情悸<span class='note-inline'>(葵季反考聲心驚動也說文心動也從心季聲或從疒作痵也)</span>。</p>
<p>麗昲<span class='note-inline'>(孚味反王逸注楚辭云昲光皃也晧晧如日光也說文從日弗聲也)</span>。</p>
<p>蔚有<span class='note-inline'>(慍勿反考聲草木盛皃也文字典說茂也從草尉聲)</span>。</p>
<p>天喈<span class='note-inline'>(界諧反毛詩傳云喈喈和聲之遠聞也又曰喈喈猶鏘鏘也說文從口皆亦聲也)</span>。</p>
<p>砥操<span class='note-inline'>(上脂雉反亦作底前已釋訖集作砥俗字下草竈反顧野王云持志貞固曰操也說文從手喿聲喿音先到反)</span>。</p>
<p>葳蕊<span class='note-inline'>(上委歸反下蕤壘反說文葳草木花盛皃也蕊草花心也並從草威繠皆聲繠音女壘反集作蕊玉篇無此字)</span>。</p>
<p>珉瑤<span class='note-inline'>(上密彬反鄭注禮記云珉石之似玉者也或作[(王*民)/月]集從目作眠誤也下曜昭反毛詩傳云瑤美玉也說文石之美者也集從[必/虫]作瑵音側絞反誤書也)</span>。</p>
<p>縹眇<span class='note-inline'>(上漂眇反說文縹青白色下妙小反王逸注楚辭云遠視眇然也司馬彪注莊子云眇高也說文從目少聲)</span>。</p>
<p>磐紆<span class='note-inline'>(上伴官反王弼注周易云磐山石之安者也聲類大石也說文從石般聲下迃于反)</span>。</p>
<p>莅中<span class='note-inline'>(離志反毛詩傳云莅臨也說文從草位聲也)</span>。</p>
<p>映蔚<span class='note-inline'>(阿朗反字指映謂不明皃也說文從曰央聲也)</span>。</p>
<p>釋正集第十一。</p>
<p>頡頑<span class='note-inline'>(上賢結反下航浪反考聲頡頑乍上乍下也毛詩傳曰飛而上曰頡飛而下曰頑也頡或作翓頑或作[(〦/儿)*羽]並通用)</span>。</p>
<p>首閈<span class='note-inline'>(寒旦反菩薩号)</span>。</p>
<p>迹隕<span class='note-inline'>(云敏反尒疋云隕落也說文從阜員聲集作磒俗字)</span>。</p>
<p>高嵎<span class='note-inline'>(遇俱反)</span>。</p>
<p>一簣<span class='note-inline'>(達貴反苞咸注論語云簣土籠也說文從竹貴聲集從艸作蕢亦通)</span>。</p>
<p>房㰍<span class='note-inline'>(祿東反蒼頡篇云㰍疏也廣雅㰍舍也說文謂房室之䟽也從木龍聲集作攏謂牢也非義)</span>。</p>
<p>淪湑<span class='note-inline'>(息余反韻略云湑沉也文字典說從水胥胥亦聲集作湒俗字)</span>。</p>
<p>理恧<span class='note-inline'>(安六反郭注爾雅心慙曰惡說文亦慙也從心而聲)</span>。</p>
<p>鄮縣<span class='note-inline'>(矛候反漢書云會稽縣名也說文從邑貿貿亦聲)</span>。</p>
<p>基墌<span class='note-inline'>(征亦反韻略墌亦基也)</span>。</p>
<p>高悝<span class='note-inline'>(枯壞反人名也)</span>。</p>
<p>趺載<span class='note-inline'>(付于反鄭注禮云趺足上也或作跗)</span>。</p>
<p>拗舉<span class='note-inline'>(烏絞反考聲拗拉也)</span>。</p>
<p>惟礎<span class='note-inline'>(初舉反許叔重注淮南子云楚人謂柱磶曰礎說文從石楚聲磶音思畟反亦作舄)</span>。</p>
<p>葑葵<span class='note-inline'>(捧客反考聲磶菜名也鄭注禮記云陳宋之間謂蔓菁為葑說文從草封聲)</span>。</p>
<p>潏露<span class='note-inline'>(㳙穴反顧野王云潏水流皃也說文從水矞聲矞音巨聿反)</span>。</p>
<p>玉蔕<span class='note-inline'>(低隸反考聲云蔕謂果子及葉所系也說文從草帶聲)</span>。</p>
<p>八埏<span class='note-inline'>(演氈反漢書音義云八埏地之際也古今正字謂地之八際也從土延亦聲)</span>。</p>
<p>蹍而<span class='note-inline'>(女展反司馬彪注莊子云蹍蹈也古今正字履也從足展聲)</span>。</p>
<p>莫咥<span class='note-inline'>(田結反廣雅云咥齧也說文從口至聲)</span>。</p>
<p>抵玉<span class='note-inline'>(支氏反考聲抵謂投也說文擊也從手氏聲)</span>。</p>
<p>愈睟<span class='note-inline'>(雖季反孟子曰其色睟然見於面不言而喻也古今正字從目卒聲)</span>。</p>
<p>東暾<span class='note-inline'>(吐敦反楚辭云暾將出乎東方王逸注云謂日始出其形暾暾而盛大也或從屯作旽)</span>。</p>
<p>西弇<span class='note-inline'>(淹撿反鄭注禮記云揜猶隱翳也或作奄又作揜又作掩並同用也)</span>。</p>
<p>挂縟<span class='note-inline'>(儒燭反考聲云縟彩色深貌也說文謂繁釆飾也從糸辱亦聲也)</span>。</p>
<p>緹綺<span class='note-inline'>(弟泥反鄭注周禮云緹縓色也說文謂帛赤黃色從糸是聲縓音詮選反下綺正作綺集作綺俗字)</span>。</p>
<p>狙詐<span class='note-inline'>(七餘反漢書云騁狙詐之兵也蒼頡篇狙伺也謂伺候也說文從犬且聲)</span>。</p>
<p>溘死<span class='note-inline'>(口合反楚辭云寧溘死以流亡王注云溘猶奄也古今正字從水盇聲盍正從大從血從去作盇俗字也)</span>。</p>
<p>西崦<span class='note-inline'>(淹撿反王注楚辭云崦嵫山名也下有豪水中虞淵日所入也或作此崦)</span>。</p>
<p>阽危<span class='note-inline'>(余兼反考聲臨厓旁也楚辭云阽余身以危死王注云亦危也說文亦危也從阜占聲集作此阽俗字也行用已久不可改張今旦從俗是也)</span>。</p>
<p>祧墠<span class='note-inline'>(上眺彫反下禪闡反孔注尚書云築土為壇除地曰墠考聲墠謂除也為祭處也說文從土單亦聲)</span>。</p>
<p>僾然<span class='note-inline'>(哀代反禮記入室僾然必有見於其位說文髣見也從人愛聲)</span>。</p>
<p>緹幟<span class='note-inline'>(上弟泥反前釋訖集從彳作徥音池爾反說文行也恐非此義下昌志反廣雅幟幡也說文從巾也)</span>。</p>
</div>
<div class='div-other'><a id='mulu4942' />
<p class='h3'>廣弘明集卷第十六</p><p class="byline">慧琳撰</p><p>嗤往<span class='note-inline'>(齒之反說文嗤笑也從口蚩亦聲集從虫作螘非也字書並無此字也)</span>。</p>
<p>顧疌<span class='note-inline'>(潛葉反人名也)</span>。</p>
<p>櫩宇<span class='note-inline'>(葉詹反文字集略云屋前後垂也或作檐又從竹作簷)</span>。</p>
<p>杻陽<span class='note-inline'>(女九反驗韻略杻木名也準集文杻陽即是出銅之地也說文地名[邸-氏+刃]字從邑作[邸-氏+刃]未詳孰是)</span>。</p>
<p>飇尒<span class='note-inline'>([示*票]遙反郭注爾雅云暴風從下上者也尸子云暴風頹飇也說文飇煈颻風也從風猋亦聲爾雅亦此猋字也)</span>。</p>
<p>躍鞘<span class='note-inline'>(霄曜反方言劒削也關東謂之削關西謂之鞞顧野王云所以貯刀劒之刃也考聲鞘刀劒室也或從韋作鞘或從刀作削並通用鞞音壁茗反茗音冥並反)</span>。</p>
<p>邠鄉<span class='note-inline'>(筆旻反人名也)</span>。</p>
<p>崇甍<span class='note-inline'>(麥繃反杜注左傳云甍屋棟也說文從瓦從夢省聲繃音百盲反)</span>。</p>
<p>鳥跂<span class='note-inline'>(詰紙反方言跂登也說文從足攴聲)</span>。</p>
<p>褰裧<span class='note-inline'>(上羌言反考聲褰舉也下鴟贍反鄭玄注儀禮云裧車裳帷也埤蒼作此惔聲類作[車*詹]並通也)</span>。</p>
<p>琪璐<span class='note-inline'>(上渠飢反郭注爾雅云琪玉屬也下盧妬反王逸注楚辭云璐美玉也說文並從玉其路皆聲或作[王*綦]也)</span>。</p>
<p>湮祥<span class='note-inline'>(伊真反郭注爾雅云湮謂沉落也說文從水垔垔亦聲集從[阜-十]作陻非也)</span>。</p>
<p>崖巘<span class='note-inline'>(言偃反毛詩傳曰小山別大山者也郭注爾雅云山形如累兩甑也古今正字從山獻聲也)</span>。</p>
<p>游泳<span class='note-inline'>(榮命反爾雅云泳亦遊也或從舟作[昶-日+舟]也)</span>。</p>
<p>淥海<span class='note-inline'>(龍燭反考聲淥水色也集從草作[卄/淥]非也字書無此字)</span>。</p>
<p>㮵香<span class='note-inline'>(戰延反考聲㮵檀香木名也集作柵音策又別本作柟音南並非香義也)</span>。</p>
<p>駐罕<span class='note-inline'>(上誅注反下虛稈反漢書音義曰罕罼[网-(ㄨ*ㄨ)+又]也說文從[同-(一/口)+人]干聲[同-(一/口)+人]古冈字也)</span>。</p>
<p>停罼<span class='note-inline'>(賓蜜反毛詩傳罼謂掩而羅之也罼或作畢集從足作蹕鄭眾注周禮云謂警蹕也非罕畢之義也)</span>。</p>
<p>隆窊<span class='note-inline'>(烏蝸反說文窊謂邪下也從穴瓜聲或作窪集作窳音瑜主反非)</span>。</p>
<p>幽摛<span class='note-inline'>(耻離反說文摛舒也或擒也)</span>。</p>
<p>城闉<span class='note-inline'>(一真反毛詩傳云闉曲城也說文城曲重門也從門垔垔亦聲也)</span>。</p>
<p>彤雲<span class='note-inline'>(毒冬反廣雅彤赤色也說文從丹從彡彡象畫也)</span>。</p>
<p>淮涘<span class='note-inline'>(事史反毛詩傳云涘漢水涯也說文從水矣聲)</span>。</p>
<p>藹藹<span class='note-inline'>(哀代反廣雅藹藹盛貌也說文從言葛聲集從言從愛作諼非也)</span>。</p>
<p>膴膴<span class='note-inline'>(無甫反毛詩傳曰膴膴美也韓詩或作腜字)</span>。</p>
<p>葺蕙<span class='note-inline'>(七立反左傳叔孫雖一曰必葺其牆屋也文字典說葺茨也補洽也從草咠亦聲集從草咠俗用)</span>。</p>
<p>嶠甍<span class='note-inline'>(上音喬爾雅云山銳而高曰嶠郭注云謂殲峻也釋名云形似橋也古今正字從山喬聲集作嶠俗字也又作㠐下陌[糸*井]反卷初已音)</span>。</p>
<p>蓬蘀<span class='note-inline'>(湯洛反毛詩云十月隕蘀傳曰禪落也又槁也箋云葉槁得風乃落也說文從草擇聲)</span>。</p>
</div>
<div class='div-other'><a id='mulu4943' />
<p class='h3'>集卷第十七</p><p>共睹<span class='note-inline'>(都魯反廣雅覩視也說文見也古文覩字也)</span>。</p>
<p>執珽<span class='note-inline'>(惕鼎反禮記云天子搢珽方正於天下也鄭注此笏也說文大圭長三尺也從玉廷聲廷音剔定反也)</span>。</p>
<p>銀盌<span class='note-inline'>(烏管反或作椀聲類又作[死/瓦])</span>。</p>
<p>賜蜆<span class='note-inline'>(祅典反文字集略云蜆似蛤而小也或作蜆祅顯夭反也)</span>。</p>
<p>鐵壓<span class='note-inline'>(黯甲反杜注左傳云壓損也說文壞也從土厭聲集從穴作䆘說文㓨脉穴也非鎮壓之義也)</span>。</p>
<p>淨縚<span class='note-inline'>(討刀反僧名也)</span>。</p>
<p>蟠屈<span class='note-inline'>(犮寒反顧野王云蟠紆迴轉也說文從虫番聲犮音蒲未反)</span>。</p>
<p>覆炤<span class='note-inline'>(昭曜反廣疋炤明也蒼頡篇炤燭也或作照)</span>。</p>
</div>
<div class='div-other'><a id='mulu4944' />
<p class='h3'>集卷第十八</p><p>咀春草<span class='note-inline'>(上疾與反蒼頡篇云咀噍也聲類或從齒作齟噍音樵笑反)</span>。</p>
<p>臽穽<span class='note-inline'>(上音陷廣疋臽坑也說文臽小阱也從人在臼上象形也集從阜作陷謂從高墜下也非穽義下晴性反說文[(叡-(谷-口+目))/井]亦坑也從[(├/(月-一))*又]井聲考聲作阱集從穴作穽俗字也[(├/(月-一))*又]音殘也)</span>。</p>
<p>鑒能<span class='note-inline'>(甲懺反廣疋云鑒謂之鏡也考聲夜以照月便水也說文鑒諸所以取明水於月也從金臨聲臨音公纜反集作鑑亦通考聲或作鑒也)</span>。</p>
<p>精粗<span class='note-inline'>(醋租反鄭玄注禮記云粗大也借音字也正作麤俗作麤)</span>。</p>
<p>異轍<span class='note-inline'>(纏列反杜注左傳云轍車跡也說文從車徹省聲集從足作[跳-兆+(轍-車)]非也)</span>。</p>
<p>造膝<span class='note-inline'>(上草竈反下新疾反孝經云養親生之膝下也說文作䣛從卪[暴-(日/共)+夾]聲[暴-(日/共)+夾]音七集作[矂-品+七]不成字也)</span>。</p>
<p>嶠阻<span class='note-inline'>(上渠驕反郭注爾雅云嶠峻也下側呂反郭注爾疋云阻險難也說文從阜且聲集從山作岨非也)</span>。</p>
<p>嘿巳<span class='note-inline'>(眉北反顧野王云嘿謂不言也古今正字從口黑聲也)</span>。</p>
<p>辛諝<span class='note-inline'>(息旅反人名也)</span>。</p>
<p>炙輠<span class='note-inline'>(華瓦反)</span>。</p>
<p>聯環<span class='note-inline'>(上列邅反廣疋連續也說文聯亦連也或作連下患關反鄭眾注周易云環旋也說文從玉睘聲睘音巨營反)</span>。</p>
<p>掞藻<span class='note-inline'>(閻瞻反漢書云掞麗前掞光耀明也顧野王云掞猶豔也文字典說從手炎聲也)</span>。</p>
<p>梗槩<span class='note-inline'>(上更杏反下該礙反薜綜注東京賦云梗槩猶不纖密也說文並從木更既皆聲該音居哀反纖音思廉反)</span>。</p>
<p>羅縠<span class='note-inline'>(紅穀反釋名縠謂紗縠也說文從糸[(士/几)*殳]音苦角反也)</span>。</p>
<p>周顗<span class='note-inline'>(疑紀反)</span>。</p>
<p>王濛<span class='note-inline'>(木東反)</span>。</p>
<p>王謐<span class='note-inline'>(彌必反三字皆人名也)</span>。</p>
</div>
<div class='div-other'><a id='mulu4945' />
<p class='h3'>集卷第十九</p><p>輪騖<span class='note-inline'>(無付反廣疋騖奔也說文從馬敄聲敄音武也)</span>。</p>
<p>春鮪<span class='note-inline'>(韋鬼反考聲云魚名也至仲春月自鞏縣穴出來赴龍門也周禮云春獻王鮪也郭注山海經云鮪即鱣也又注爾疋云鱣大魚也口在頷下無鱗甲其肉黃大者三三丈江東謂之黃魚也說文從魚有聲鱣音哲連反)</span>。</p>
<p>敱枻<span class='note-inline'>(羊制反文字集略枻皆檝屬也古今正字從手世聲世音勢)</span>。</p>
<p>同鑣<span class='note-inline'>(彼驕反文字集略云馬勒也說文亦銜也從金麃聲麃薄交反集從馬作騼音祿謂野馬也非義也)</span>。</p>
<p>葐蒕<span class='note-inline'>(上憤聞反下鬱雲反王逸注楚辭云蒕葐盛貌也左思蜀都賦云鬱葐蒕以翠微張銑注云馧香也古今正字並從草盆[咼-(炯-火)+皿]皆聲)</span>。</p>
<p>昭晰<span class='note-inline'>(之逝反毛詩傳云晣明也或作哲也)</span>。</p>
<p>實痗<span class='note-inline'>(音每爾疋云痗病也古今正字從疒每亦聲也)</span>。</p>
<p>駔馬<span class='note-inline'>(贓朗反考聲駔謂今之馬行和市人也呂氏春秋云叚干木為晉國之駔也說文從馬且聲且音即余反)</span>。</p>
<p>緇其<span class='note-inline'>(側基反毛詩傳云緇黑色也說文白衣黑色也從糸甾亦聲集從水作淄水名也在齊地已下同)</span>。</p>
<p>重[葎-聿+(公/儿)]<span class='note-inline'>(悅稅反古今正字云[葎-聿+(公/儿)]小也凡草初達謂之[葎-聿+(公/儿)]謂鋒萌始出也從草㣞聲㣞音彖活反也)</span>。</p>
<p>沾濠<span class='note-inline'>(晧高反前釋訖)</span>。</p>
<p>璣璜<span class='note-inline'>(胡光反鄭注周禮云半璧曰璜也象冬閉藏城上無事唯天半見耳說文從玉黃聲也)</span>。</p>
<p>罿網<span class='note-inline'>(觸鍾反郭注爾雅云罿謂今之翻車也韓詩云張羅車上曰罿說文從冈童聲)</span>。</p>
<p>無躔<span class='note-inline'>(徹連反郭注方言躔猶踐也又注爾雅云謂脚所踐處也說文從足廛廛亦聲也)</span>。</p>
<p>援西<span class='note-inline'>(越元反毛詩傳曰爰於也說文以爰易士居之曰爰也或從受從干作爰爰音平袁反)</span>。</p>
<p>迻在<span class='note-inline'>(異支反蒼頡篇迻徙也說文遷也或從禾作移義同也)</span>。</p>
<p>擁帚<span class='note-inline'>(周手反世本少康作箕帚宋忠注云少康夏后祖子也即杜康也葬長垣顧野王云帚所以掃除糞穢也說文從又持巾掃門內也)</span>。</p>
<p>愈縟<span class='note-inline'>(上逾主反毛詩箋云逾益也孔注論語云勝也說文從心俞聲下襦燭反考聲彩色深皃也說文繁釆飾也從糸辱辱亦聲)</span>。</p>
<p>睟容<span class='note-inline'>(雖醉反顧野王云睟然謂潤澤之皃也說文從目卒聲)</span>。</p>
<p>鈃山<span class='note-inline'>(脛經反脛音刑鼎反)</span>。</p>
<p>戰讋<span class='note-inline'>(詹葉反賈逵注國語云懾謂服也鄭注禮記懾猶怯也爾雅懼也或作懾又作慴)</span>。</p>
<p>[慺-(中-┬+一)+毌][慺-(中-┬+一)+毌]<span class='note-inline'>(勒侯反說文云慺謂謹敬皃也從心婁聲集作慺俗字也)</span>。</p>
<p>暍鳥<span class='note-inline'>(䔍[薩/女]反顧野王云暍謂暴傷熱煩悶欲死也說文從日曷聲也)</span>。</p>
<p>淪漪<span class='note-inline'>(於宜反毛詩傳云漪謂重波也說文從水猗亦聲也)</span>。</p>
<p>就趔<span class='note-inline'>(列滯反考聲謂駕前清路也鄭注禮記云遮也說文從走列聲也)</span>。</p>
<p>棨戟<span class='note-inline'>(溪禮反考聲棨兵欄也形似戟有幡上有書吏執以為信韋昭注漢書云棨亦戟也說文謂傳信也從木啟省聲也)</span>。</p>
<p>綸紱<span class='note-inline'>(粉勿反蒼頡篇云<span class='corr'>紱</span>綬也說文從糸犮聲<span class='corr'>犮</span>音蒲未反)</span>。</p>
<p>植葆<span class='note-inline'>(褒道反漢書建幢[肇-聿+米]植羽葆字書葆五彩羽也顧野王云各聚五色羽名為葆也文字典說亦羽葆也或作䎂也)</span>。</p>
<p>膜拜<span class='note-inline'>(目逋反郭注穆天子傳云今之胡禮拜舉手加頭稱南膜拜者也說文從肉莫聲)</span>。</p>
<p>綰挈<span class='note-inline'>(上彎板反許叔重注淮南子云綰貫也下牽結反劉兆注穀梁傳云挈擊也說文挈謂懸持也從手㓞聲集作楔俗字也㓞音慳黠反也)</span>。</p>
<p>喁喁<span class='note-inline'>(玉恭反淮南子云群生莫不喁然仰其德說文眾口上見也從口禺聲禺音愚也)</span>。</p>
<p>饔人<span class='note-inline'>(擁凶反鄭注周禮云饔者割烹煎和之稱也說文熟食從食雍亦聲)</span>。</p>
</div>
<div class='div-other'><a id='mulu4946' />
<p class='h3'>集卷第二十</p><p>洧水<span class='note-inline'>(為鬼反杜注左傳云洧水出塵縣東南至平人頴漢書云出陽城東南也顧野王云鄭水也說文從水有聲集作鮪魚名也)</span>。</p>
<p>孟陬<span class='note-inline'>(奏侯反爾雅云正月為陬也說文從[阜-十]取聲集作陬俗字)</span>。</p>
<p>珩珮<span class='note-inline'>(核耕反顧野王云珩謂玉珮上衡也大戴禮云佩玉上有雙珩下有雙璜也說文所以節行止也從玉從行也)</span>。</p>
<p>渢渢<span class='note-inline'>(伏風反左傳云美哉汎汎乎杜注云汎汎中庸也或作此汎也)</span>。</p>
<p>緗縹<span class='note-inline'>(上西羊反釋名緗素也素物生之色考聲淺黃色也下漂眇反說文縹帛青白色也並從糸相票皆聲票音必消反)</span>。</p>
<p>命衮<span class='note-inline'>(昆本反毛詩箋云袞謂玄衣而畫以文也郭注爾雅衮衣有黻文也說文從衣公聲黻音甫勿反下同)</span>。</p>
<p>文翬<span class='note-inline'>(毀違反爾雅云伊洛而南素質五綵皆備成章日翬說文從羽軍聲)</span>。</p>
<p>河溓<span class='note-inline'>(力詹反顧野王云王者之政太平則有河溓海夷之瑞說文薄水也從水廉省聲)</span>。</p>
<p>若飴<span class='note-inline'>(翼之反毛詩箋云甘如飴也方言飴謂之餳說文米[(薩-產+辛)/米]煎也從食台聲餳音夕盈反[(薩-產+辛)/米]音言羯反)</span>。</p>
<p>玉槹<span class='note-inline'>(槀敖反莊子有棫於此鑿水為機後重前輕楔水若流其名為橰也說文從木皐聲皐從[(犀-尸)-牛+十]從白楔音堅節反埤蒼楔橰所以汲水也集作皐非義也)</span>。</p>
<p>似慏<span class='note-inline'>(冥壁反說文慏慢也從巾冥冥聲凡從一作[幕-卄+(宋-木)]通用集從冈作幂非也)</span>。</p>
<p>磥硌<span class='note-inline'>(上雷罪反下郎各反郭注山海經云磊硌大石皃也說文磊眾石貌也或從三石硌從石)</span>。</p>
<p>之賝<span class='note-inline'>(癡林反毛詩傳云琛寶也或從玉作琛)</span>。</p>
<p>受脤<span class='note-inline'>(臣忍反鄭注周禮脤皆社稷宗廟之肉也杜注左傳云冝社之肉盛之以脤器故曰脤公羊傳云生日脤熟曰膰說文從示作祳膰音煩也)</span>。</p>
<p>掩胔<span class='note-inline'>(疵賜反月令掩骼埋骴骴者骨之尚有餘肉也鄭注周禮骴謂死人骨也胔從骨作骴又作骴骼音草鄭注禮記云枯骨曰骼也)</span>。</p>
<p>巃嵸<span class='note-inline'>(上祿董反下才孔反埤蒼云巃嵸高貌也王逸注楚辭云崟岑參差雲蓊欝也說文並從山龍從皆聲蓊音翁董反也)</span>。</p>
<p>玄枵<span class='note-inline'>(虛驕反考聲星名也爾雅云玄枵虛也郭注玄虛在正北北方色黑枵之言耗耗亦虛意也說文從木号聲)</span>。</p>
<p>巀辥<span class='note-inline'>(上前節反下妍結反毛詩傳曰巀辥高峻貌也文字典說並從山截辥皆聲巀或作巀嶭或作嵲[崲-王+儿]集作截俗字作此㠔非也)</span>。</p>
<p>華榱<span class='note-inline'>(所歸反爾雅云桷謂之榱郭注云即屋㭬也說文從木衰聲也)</span>。</p>
<p>蜿垂<span class='note-inline'>(冤院反古今正字蜿龍貌也從虫宛聲)</span>。</p>
<p>繞廇<span class='note-inline'>(流宙反爾雅云枼瘤謂之梁郭注云屋大梁也說文從广留聲宗音亡考聲亦梁也集作榴非也)</span>。</p>
<p>黮䨴<span class='note-inline'>(上潭感反下徒對反文字集略云黮黑貌也䨴雲狀皃也說文黮從黑甚聲䨴從雨也)</span>。</p>
<p>佽飛<span class='note-inline'>(此利反服䖍注漢書云周時度江越人在舡下負舡將覆佽飛入水殺之漢因以為材力官名也說文從人次聲也)</span>。</p>
<p>轔轔<span class='note-inline'>(力陳反毛詩傳云轔轔謂眾車聲也古今正字從車粦粦亦聲也)</span>。</p>
<p>沾淬<span class='note-inline'>(崔碎反郭璞注上林賦云淬深也文字典說從水卒聲)</span>。</p>
<p>幺麼<span class='note-inline'>(上杳堯反下魔跛反考聲云幺麼並小細也漢書久洗幺麼尚不及數字說文幺小也象子初生之形麼從[系-小]麻聲)</span>。</p>
<p>其鏜<span class='note-inline'>(託郎反鄭玄注尚書大傳云[壴*長]謂聲皃也埤蒼大聲也說文亦聲也或從壴音注作[壴*長]又從鼓作鼞字林或作闛鼚韻作閶也)</span>。</p>
<p>駐䟆<span class='note-inline'>(賓蜜反說文正行也或從足作蹕字書或為[言*畢]字)</span>。</p>
<p>暿陽<span class='note-inline'>(虛冝反毛詩傳曰熙光明也或作喜又作熺集作暿並通)</span>。</p>
<p>緣跗<span class='note-inline'>(付俱反鄭注儀禮云跗謂足上也說文從足付聲)</span>。</p>
<p>便娟<span class='note-inline'>(上毘綿反下一緣反王逸注楚辭云便娟好皃也古今正字從女䏍聲䏍音一縣反)</span>。</p>
<p>翓[元*羽]<span class='note-inline'>(上賢結反下航浪反毛詩傳云鳥飛而上曰翓飛而下曰[元*羽]或從頁作翓頑集從鳥作頡䲮並非也)</span>。</p>
<p>德曼<span class='note-inline'>(上音德古文字也下韈販反毛詩傳云曼長也說文曼引也從又冐聲音毛報反)</span>。</p>
<p>靉靆<span class='note-inline'>(上哀亥反下臺乃反埤蒼云靉靆時不明也王逸注楚辭云日月晻默無光也古今正字並從雲愛逮皆聲集從黑作[黑*愛][黑*逮]皆非)</span>。</p>
<p>並掞<span class='note-inline'>(閻贍反前第十八卷已釋訖也)</span>。</p>
<p>珉玉<span class='note-inline'>(閔彬反鄭注禮記云珉石似玉者也字本從民為避廟諱故改從氏作[王*氏]或作琘碈也)</span>。</p>
<p>悱憤<span class='note-inline'>(上妃尾反下扶粉反鄭玄注論語云心憤憤口悱悱說文並從心非賁皆聲賁音扶文反)</span>。</p>
<p>西漸<span class='note-inline'>(接閻反借音字也孔注尚書云漸入也此言五服之外皆與王者聲教而朝見也)</span>。</p>
<p>如貔<span class='note-inline'>(鼻紕反孔注尚書云貔虎屬猛獸也說文亦豹屬也從豸毗聲毗音同上集從犬作貔俗字)</span>。</p>
<p>秋龠<span class='note-inline'>(羊灼反鄭玄注周禮云龠如笛三孔也又注云文舞有持羽龠者所謂龠舞文王世子秋冬學羽龠詩左手執龠右手秉翟也文字典說從品象其三孔也從龠調和其聲以倫理也尚書云八音克諧無相奪倫即其義也集從草作蘥郭注爾雅云謂燕麥非義)</span>。</p>
<p>操鈹<span class='note-inline'>(上草刀反說文把持也下普碑反文字集略云劒而似刀也說文劒而刀裝也從金皮聲)</span>。</p>
<p>東暆<span class='note-inline'>(音移韻英云日行皃也東暆縣名也古今正字從日施聲也集從目作貤錯之甚也不成字)</span>。</p>
<p>扺玉<span class='note-inline'>(之是反說文擊也從手)</span>。</p>
<p>鳳琯<span class='note-inline'>(官椀反大戴禮云虞舜以天德嗣堯西王母獻其白琯也古今正字以玉為琯也漢零陽文學於道舜祠下得笙以為王琯故神人以和鳳凰來儀也從玉官聲)</span>。</p>
<p>蟠竁<span class='note-inline'>(犮謾反下昌銳反)</span>。</p>
<p>汙綍<span class='note-inline'>(粉物反)</span>。</p>
<p>蟻垤<span class='note-inline'>(田結反毛詩傳云垤蟻家也方言楚郢已南蟻穴謂之垤說文從土至聲也)</span>。</p>
<p>繁夥<span class='note-inline'>(和果反方言凡物盛多齊宋之郊楚魏之際謂之夥或作㚌也)</span>。</p>
<p>喝咽<span class='note-inline'>(上於界反廣蒼云喝謂聲之幽也下燕見反說文並從口曷因皆聲也)</span>。</p>
<p>瞻蔔<span class='note-inline'>(上音詹下蒲北反西國香名也)</span>。</p>
</div>
<div class='div-other'><a id='mulu4947' />
<p class='h3'>集卷第二十一</p><p>驪駒<span class='note-inline'>(上理知反下矩虞反)</span>。</p>
<p>犛牛<span class='note-inline'>(夘包反山海經云潘侯之山有獸狀如牛而四節生毛名曰犛牛也說文西南夷長髦牛也從牛[(牙*ㄆ)/厂]聲[(牙*ㄆ)/厂]音離或作氂集從毛作牦者非也)</span>。</p>
<p>蕭勱<span class='note-inline'>(陌拜反人名也)</span>。</p>
<p>研覈<span class='note-inline'>(上齧堅反集作研俗字下衡格反前第一釋訖)</span>。</p>
<p>斗杓<span class='note-inline'>(匹宵反考聲杓斗柄第一星名也說文亦斗柄也從木勺聲)</span>。</p>
<p>挾八<span class='note-inline'>(嫌頰反何休注公羊傳云挾懷意也說文從手夾聲也)</span>。</p>
<p>枌鄉<span class='note-inline'>(扶聞反)</span>。</p>
<p>觀矚<span class='note-inline'>(鍾辱反考聲視之甚也眾目所歸也從目)</span>。</p>
</div>
<div class='div-other'><a id='mulu4948' />
<p class='h3'>集卷第二十二</p><p>昺明<span class='note-inline'>(兵景反廣雅昺亦明也聲類或從火作炳正從[囗@(儿/口)]作明[囗@(儿/口)]音居永反)</span>。</p>
<p>遞襲<span class='note-inline'>(上提禮反爾雅云遞迭也郭注云謂更易也或作递俗作遞)</span>。</p>
<p>飲齕<span class='note-inline'>(無韻痕之入聲說文齕猶齧也從齒乞聲)</span>。</p>
<p>未鍜<span class='note-inline'>(端亂反蒼頡篇鍜椎也說文小治也椎音馳追反也)</span>。</p>
<p>骨骼<span class='note-inline'>(庚額反鄭注禮記云骨枯曰骼說文從骨各聲集從客作髂音客亞反已下同非也)</span>。</p>
<p>鯀叜<span class='note-inline'>(上昆穩反禹父也或作鯀鯀集從角作鯀非也下蘇走反舜父也或俗作叟集作敻非也)</span>。</p>
<p>鑯銳<span class='note-inline'>(接鹽反廣雅鑯亦銳也或俗作尖非也集作災音灾深誤也)</span>。</p>
<p>鎣明<span class='note-inline'>(縈定反廣雅云鎣摩也顧野王云謂摩拭珠玉使發光明也說文從金熒省聲也)</span>。</p>
<p>溘死<span class='note-inline'>(坎合反王逸注楚辭云溘猶奄也文字典說從水盍聲盍從大從血集從去作盍俗字也)</span>。</p>
<p>孀孩<span class='note-inline'>(所莊反古今正字云楚人謂寡婦曰孀從女霜亦聲也)</span>。</p>
<p>必僝<span class='note-inline'>(音撰孔注尚書云僝見也說文從人孨聲孨音仕眷反集從厂作孱非也厂音罕也)</span>。</p>
<p>鬲子<span class='note-inline'>(庚額反地獄名也)</span>。</p>
<p>餘熸<span class='note-inline'>(僣廉反杜注左傳云吳楚之間謂火滅為熸古今正字從火朁聲朁音接念反集作熸俗字也)</span>。</p>
<p>相煽<span class='note-inline'>(設戰反埤蒼煽熾也文字典說從火扇聲或從人作偏)</span>。</p>
<p>煨燼<span class='note-inline'>(似進反杜注左傳云火餘木也集作燼俗通行用也)</span>。</p>
<p>捨撤<span class='note-inline'>(纏列反杜注左傳云撤去也鄭注儀禮除也或從彳作撤)</span>。</p>
<p>軌䠱<span class='note-inline'>(厨錄反漢書音義云躅迹也或從蜀作躅也)</span>。</p>
<p>長燄<span class='note-inline'>(鹽贍反說文火行微燄燄也考聲或作爓)</span>。</p>
<p>婓婓<span class='note-inline'>(斐非反說文往婓婓也從女非聲)</span>。</p>
<p>覶縷<span class='note-inline'>(魯戈反顧野王云覶縷猶委曲也說文從見[辭-辛]聲音同上)</span>。</p>
<p>捃摭<span class='note-inline'>(上君運反下征石反方言捃拓並取也說文並拾也捃或作攈摭或作拓也)</span>。</p>
</div>
<div class='div-other'><a id='mulu4949' />
<p class='h3'>集卷第二十三</p><p>窊隆<span class='note-inline'>(烏蝸反說文邪下也或作[穴/(阿-可+圭)]也)</span>。</p>
<p>林巘<span class='note-inline'>(言建反前釋訖)</span>。</p>
<p>為蔌<span class='note-inline'>(素祿反文字典說云蔌菜之總名也從草欶聲欶音所六反)</span>。</p>
<p>嵔[山/畾]<span class='note-inline'>(上烏賄反下雷罪反考聲山皃也集從褱從累作[山*褱][山*累]玉篇無此字)</span>。</p>
<p>夫峭<span class='note-inline'>(七笑反埤蒼峭峻也或從阜作陗也)</span>。</p>
<p>玄轍<span class='note-inline'>(纏列反杜注左傳云轍迹也古今正字從車徹省聲集從足作[跳-兆+(轍-車)]無此字)</span>。</p>
<p>腷臆<span class='note-inline'>(上憑逼反下鷹極反顧野王云愊臆猶盈滿也郭注方言愊臆氣滿也玉篇腷或從心作愊說文臆正從乙作肊考聲或從骨作臆集作臆俗通用)</span>。</p>
<p>窅以<span class='note-inline'>(已晈反或作杳也)</span>。</p>
<p>芳絢<span class='note-inline'>(血縣反馬注論語云絢文皃也說文或從筍作[糸*筍]也)</span>。</p>
<p>辭㦎<span class='note-inline'>(橫陌反廣雅㦎惠也考聲惠了也說文從心畫聲集從盡作[怡-台+盡]誤)</span>。</p>
<p>蘭蓀<span class='note-inline'>(損尊反古今正字蓀香草也從草孫聲)</span>。</p>
<p>惄是<span class='note-inline'>(寧的反爾雅云惄思也文字典說或作愵)</span>。</p>
<p>遡來<span class='note-inline'>(蘇故反方言遡行也說文亦訴字也爾雅云逆流而上曰泝洄也)</span>。</p>
<p>覩彙<span class='note-inline'>(韋貴反廣雅彙類也類彙相牽引也說文從[(┐@一)/一/(夕*巾)]胃省聲[(┐@一)/一/(夕*巾)]音悌古文字也今作[((巨-匚)@一)/(冗-几+木)]是也)</span>。</p>
<p>蘭畹<span class='note-inline'>(冤遠反楚辭云滋蘭之九畹王注云十二畝為畹說文或三十畝為畹也從田宛聲集從日作腕寫誤也)</span>。</p>
<p>鳶樓<span class='note-inline'>(悅專反毛詩箋云鴟之類也古今正字從鳥弋聲集作鳶俗字)</span>。</p>
<p>嶇嶔<span class='note-inline'>(上曲俱反下泣金反廣雅及上林賦云嶇嶔並崎傾側也古今正字嶔崟山阜之勢也並從山區欽皆聲)</span>。</p>
<p>戴顒<span class='note-inline'>(愚凶反)</span>。</p>
<p>遐澨<span class='note-inline'>(時曳反杜注左傳云澨水涯也說文從水筮聲也)</span>。</p>
<p>王虓<span class='note-inline'>(孝交反人名也)</span>。</p>
</div></div>
<p class='juan'>一切經音義卷第九十八</p></div>
</div><!-- end of div[@id='body'] -->
</body></html>