<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1173' />一切經音義卷第二十九</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">金光明最勝王經十卷<span class="note-inline">(三藏義淨譯)</span></p>
<p style="margin-left:1em">金光明最勝王經十卷<span class="note-inline">(沙門慧琳再譯真言三十八道經依前本)</span></p>
<p style="margin-left:1em">合部金光明經八卷<span class="note-inline">(人間四卷金光明全在此中)</span></p>
<p style="margin-left:2em">右三經二十八卷同此卷音。</p>
</li>
</ul></div>
<div class='div-other'><a id='mulu1174' />
<p class='h1'>金光明最勝王經</p>
<div class='div-other'><a id='mulu1175' />
<p class='h2'>卷第一</p><p>金光明<span class='note-inline'>(上金字說文云五色之金黃為之長久埋不生百鍊不輕從革不違西方之行土生金故從土左右點象金在土中上今聲也次光字說文明也上從火下從古人字會意字也下明字說文從[囗@(儿/口)][囗@(儿/口)]象䆫月光入䆫明也亦會意字日月為明者後人意隨俗說也[囗@(儿/口)]音鬼永反)</span>。</p>
<p>最勝<span class='note-inline'>(上祖外反去聲字也韻詮云最甚也考聲勝也要也史記云功極多也說文總計也從曰音莫報反取意也下昇證反韻英云勝尅也又勝負也考聲云強也說文任也從力從媵省聲媵字從女券意也券音卷也)</span>。</p>
<p>鷲峯山<span class='note-inline'>(上音就西國靈山名也古曰祇闍崛山是存梵語訛也此山多鷲鳥因以為名也)</span>。</p>
<p>重擔<span class='note-inline'>(多濫反考聲云擔負也以木荷物也說文從手詹聲詹音占)</span>。</p>
<p>逮得<span class='note-inline'>(上音大毛詩云逮及也說文從辵隶聲隶音隊辵音丑略反)</span>。</p>
<p>婆溼波<span class='note-inline'>(溼音深入反從水從[茲-卄]從土一覆之則溼此句梵語阿羅漢名也)</span>。</p>
<p>累染<span class='note-inline'>(上律為反去聲字也有作上聲者義乖也不取集訓云家累也考聲云連及罪也屬也廣雅積也說文增加也從糸本作累隸書改為三田義訓為此一也厽音力水反象重厽之形也上聲下尒琰反考聲染污也廣雅著也說文以繒染為彩色也從水杂聲也)</span>。</p>
<p>逾於<span class='note-inline'>(上羊朱反孔注尚書逾越也廣雅逾遠也說文逾進也從辵俞聲)</span>。</p>
<p>療諸<span class='note-inline'>(力召反鄭注周禮云止病曰療吳會江湘謂毉病曰療說文亦云療毉又治病從疒尞聲疒音女厄反)</span>。</p>
<p>醫王<span class='note-inline'>(意基反周禮醫師掌醫之政令聚藥以療萬民之病古者巫彭初作醫毉字本從酉或從巫作毉亦通說文治病工也毉人以酒使藥故從酉酉者古文酒字也)</span>。</p>
<p>栴檀<span class='note-inline'>(梵語香木名也唐無正譯即白檀香是也微赤色者為上)</span>。</p>
<p>破瞖<span class='note-inline'>(嬰計反考聲目中瞖也從目殹聲殹音同上)</span>。</p>
<p>梨車毘童子<span class='note-inline'>(梵語訛也正梵音栗[聶/木]毘唐云貴族公子也諸經或云離車子是也[聶/木]音昌葉反)</span>。</p>
<p>瑿羅葉<span class='note-inline'>(上嬰雞反。瑿羅是梵語西方木名也葉是唐言即瑿羅鉢多大龍王名也。鉢多亦梵語。唐云葉。以此龍王往昔先佛之時身為比丘。以瞋恚心誅瑿羅小樹。命終墮此龍中。以不護戒壞生草木故業感於龍王頭上生瑿羅樹。以瞋恚心故受龍身。以修持諸功德有大福德得為龍王。是故涅盤經云假使所作業。百劫亦不亡。因緣會遇時。果報還自受是也)</span>。</p>
<p>持駛水<span class='note-inline'>(駛音使去聲字也蒼頡篇云駛疾也水流速也急也古今正字從馬史聲經從夬非也)</span>。</p>
<p>頻眉<span class='note-inline'>(符賓反考聲頻蹙聚眉也廣雅憂愁不樂也說文從卑作顰時不多用今從簡)</span>。</p>
<p>揭路荼王<span class='note-inline'>(上音羯梵語訛也正梵音蘖嚕孥唐云金翅鳥王古譯云迦婁羅)</span>。</p>
<p>擁護<span class='note-inline'>(邕拱反鄭注儀禮云擁抱也蒼頡篇持也說文從手雍聲)</span>。</p>
<p>阿閦<span class='note-inline'>(楚六反梵語唐云無動)</span>。</p>
<p>邪蠱<span class='note-inline'>(上夕嗟反下音古惡鬼神其法媚害殺人也)</span>。</p>
<p>澡浴<span class='note-inline'>(上糟老反顧野王云澡猶洗潔也下音欲洒身體也)</span>。</p>
<p>鮮潔<span class='note-inline'>(上音仙廣雅鮮好也下音結字統云潔清也說文鮮字古文從三魚作鱻絜從刀)</span>。</p>
<p>殖諸<span class='note-inline'>(承職反杜注左傳云殖長也蒼頡篇云種也息也考聲多也廣雅立也古今正字從歺直聲也歺音舉陵反)</span>。</p>
<p>短促<span class='note-inline'>(下取欲反廣雅促近也說文迫也從人足聲)</span>。</p>
<p>骨髓<span class='note-inline'>(雖[此/束]反說文作髓亦同訓辭云骨中脂也從骨從隨)</span>。</p>
<p>芬馥<span class='note-inline'>(上芳文反尒雅香氣分布也說文從屮作芬分聲也下馮福反韓詩云馥亦芬也說文香皃從香從復省聲也)</span>。</p>
<p>惡賤<span class='note-inline'>(上烏故反顧野王云惡猶憎嫌也從亞作惡正體字也今俗改從覀誤錯也)</span>。</p>
<p>恖忖<span class='note-inline'>(上思字上從囟囟音信謚法曰深謀遠慮曰恖經作思俗字也下寸損反考聲忖度也思惟計度於心謂之忖形聲字也)</span>。</p>
<p>齊限<span class='note-inline'>(上寂麗反去聲字鄭注周禮云節量也俗從刀作劑字書無此字)</span>。</p>
<p>滴數<span class='note-inline'>(丁歷反集訓云滴瀝水欒注也說文從水從適省聲也經從帝作渧非也亦是錯書也)</span>。</p>
<p>析諸<span class='note-inline'>(星歷反孔注尚書云析分也說文破木也從木從斤經文有從片作㭊俗字)</span>。</p>
<p>度知<span class='note-inline'>(唐洛反揆也量也假借用)</span>。</p>
<p>稟性<span class='note-inline'>(彼錦反稟受也說文從禾㐭聲㐭音立飲反)</span>。</p>
<p>飢饉<span class='note-inline'>(上几冝反尒雅穀不熟曰飢蒼頡篇云飢餒也腹中空也說文餓也從[企-止+皂]几聲古文作飢下勤刃反穀梁傳云三穀不㚈謂之饉尒雅云蔬不熟曰饉說文從食從堇聲也)</span>。</p>
<p>涕淚<span class='note-inline'>(上挮禮反上聲字也毛詩云涕泗滂沱又曰澘然出涕傳曰自目而出曰涕說文從水弟聲下音類廣雅云涕泣淚也說文從水戾聲也)</span>。</p>
<p>偏黨<span class='note-inline'>(上匹綿反孔注尚書云偏坡不平也說文偏頗也從人扁聲下當朗反太公六韜云朋謂之黨論語曰君子羣而不黨孔注云黨朋也說文從黑尚聲也)</span>。</p>
<p>邊鄙<span class='note-inline'>(悲美反杜注左傳云鄙邊邑也賈注國語云鄙陋也謂邊界郊野之外去國都遼遠名為鄙俗今古正字從邑[口/(百-日+回)]聲[口/(百-日+回)]音同上也)</span>。</p>
<p>朅樹羅<span class='note-inline'>(上騫謁反梵語西國樹名此國無也)</span>。</p>
<p>龜毛<span class='note-inline'>(上軌危反白虎通云龜之言久也說文龜舊也外骨而內肉者也字象四足頭尾之形也)</span>。</p>
<p>蚊蜹<span class='note-inline'>(上音文說文嚙人飛蟲子也或從䖵作螡或從昬作蟁意言蚊時而出故從蚊經從虫從文俗字也下而銳反國語云蜹蛾蜂蠆皆言能害人顧野王云小飛蟲子好入酒中又有小蟲似蜹甚齧人名為蟆子亦有別名文繁不錄方言具載說文形聲字也)</span>。</p>
<p>蛭蟲<span class='note-inline'>(上音質蒼頡篇云蛭水蟲也尒雅蛭囓人入人皮肉中飲人血人不覺痛其類非一轉注字也)</span>。</p>
<p>如鋒<span class='note-inline'>(音峯漢書銳也說文兵刃鋒槍刃刀刃端也從金夆聲經或作峯亦通也)</span>。</p>
<p>兔[冉-土+(久/人)]<span class='note-inline'>(上吐故反象形字點象兔尾言兔角者顯本無之喻也)</span>。</p>
<p>梯蹬<span class='note-inline'>(上體奚反賈注國語梯階也說文木階也從木弟聲下登亘反廣雅蹬履也形聲字)</span>。</p>
<p>若蠅<span class='note-inline'>(翼繒反說文蟲之大腹者生膽轉化為蠅有數種別膽音七余反從肉旦聲也)</span>。</p>
<p>酒醉<span class='note-inline'>(觜崇反飲酒過度神識蒙昧曰醉也)</span>。</p>
<p>鵂鶹<span class='note-inline'>(上音休下音留案鵂鶹怪鳥也晝伏夜飛啄食諸烏鵲眾鳥大如角鷹觜爪鋒利眼如赤銅眼光射人亦名薰胡或名釁侯其聲鳴以自呼若作餘釋皆非恐繁不能引說)</span>。</p>
<p>[糸*(林/肉)*(敲-高)]葢<span class='note-inline'>(珊嬾反下正體盖字也繖葢者覆蔭身也[糸*(林/肉)*(敲-高)]即是葢從糸散聲葢字本從草從益今俗從羊者訛謬也經作傘盖並非正字也)</span>。</p>
<p>鷦鷯鳥<span class='note-inline'>(上音焦下音遼尒雅鷦鷯剖葦郭璞注云好剖葦皮食其中蟲江南呼為葦虎似雀青斑長尾案以絮作巢猶如綿囊方言謂之女匠也)</span>。</p>
<p>㭰銜<span class='note-inline'>(上醉髓反鳥喙也或作觜下音咸以口嚙之而行也)</span>。</p>
<p>㩲現<span class='note-inline'>(上倦袁反考聲云反常合道謂之㩲宜秉持其事也古今正字從手雚聲雚音灌也)</span>。</p>
<p>漂溺<span class='note-inline'>(上匹遙反顧野王云漂流也說文浮也從水票聲票音同上下寧滴反考聲溺沈也惑也從人從水作休正體字也滴音丁歷反)</span>。</p>
<p>婆羅門<span class='note-inline'>(梵語訛不正也或曰婆羅賀摩亦訛也正梵音云沒囉憾摩唐云淨行或云梵行即色界初禪梵天名也彼國人民四類差別婆羅門即其一也自相傳云我從梵天口生獨取梵名以為其稱世業相傳習四圍陁論例皆愽學多知守志貞白文儒雅操高道不仕其中聰俊穎達者多為王者之師受封邑而自居最為上等也)</span>。</p>
<p>剎帝利<span class='note-inline'>(上音察亦梵語也此譯為田主上古已來王族貴種亦習四圍陁論博聞強記仁恕弘慈專攻於略其中有皃福勝者眾立為王也)</span>。</p>
<p>薜舍<span class='note-inline'>(上毗桂反亦是梵語此即商主也雖有大福富有珍財不能通達典墳貨遷逐利為業為多蓄積之故王㠯保惜或賜邑封為長者不捨也訓釋多與恡字義同從四人殘肉也正體字也)</span>。</p>
<p>[(ㄇ@(人*人))/口/肉]䋞<span class='note-inline'>(上決兖反廣雅云[网/肉]者罘兔罟也經文作羂通古今正字從冈[口/肉]聲[口/肉]決玄反下武昉顧野王云冈者羅罟之總名也古今正字從糸冈聲网象形罘音扶流反罟音古皆䋄之異名耳也)</span>。</p>
</div>
<div class='div-other'><a id='mulu1176' /></div>
<div class='div-other'><a id='mulu1177' />
<p class='h2'>金光明最勝王經卷第三</p><p>策勵<span class='note-inline'>(上楚責反說文云策箠也從竹朿聲朿音七恣反下力滯反玉篇勵勉也相勸勉也從力厲聲案策勵者以勇進心除嬾墯意勤力修行也)</span>。</p>
<p>法蠃<span class='note-inline'>(盧和反案蠃者太常樂器也形如大蝸牛大如盃白如雪頂有孔孔通吹作美聲聞於數里說文水介蟲也從虫[嬴-女]聲也經作螺俗字非也今言法蠃者以說法美音喻彼蠃聲也)</span>。</p>
<p>秉大<span class='note-inline'>(彼永反毛詩傳曰秉橾也賈注國語云秉執也廣雅持也說文禾束也從又持禾會意字也經文從水作秉非)</span>。</p>
<p>誘進<span class='note-inline'>(上由酒反考聲誘教也引也韻詮云相說勸也古今正字誘道也說文作羑進善也從羊久)</span>。</p>
<p>窣覩波<span class='note-inline'>(上音孫骨反梵語也唐云高顯亦曰方墳或安身骨或安舍利即塼浮圖塔也古譯或蘇偷婆或云偷婆或曰塔婆秦言好略或云塔皆訛略不正窣覩波正梵音也)</span>。</p>
<p>愧耻<span class='note-inline'>(上歸位反玉篇愧慚也說文從女作媿古文或從言作謉亦從耳作聭義訓同下癡里反說文耻辱也從耳止聲也)</span>。</p>
<p>一摶<span class='note-inline'>(段欒反字書云手握物令相著也從手專聲)</span>。</p>
<p>撝空<span class='note-inline'>(上音毀危反玉篇云撝所謂手所指也說文從軍作揮並通皆形聲字也為字從爪)</span>。</p>
<p>普暨<span class='note-inline'>(其寄反尒雅暨及說文至也從旦既聲)</span>。</p>
</div>
<div class='div-other'><a id='mulu1178' />
<p class='h2'>金光明經卷第四</p><p style="margin-left:1em"><span class='note-inline'>(此卷中有十地陀羅尼安在後十卷經中音訓甚切此古譯故不音與後同用讀者知之)</span>。</p>
<p>谷響<span class='note-inline'>(上公屋反尒雅水注谿曰谷說文泉水出通川為谷從水半見出於谷口象形字下鄉兩反孔注尚書云若響之應聲也說文從音鄉聲經文從向作嚮非也是歆響字非此用也)</span>。</p>
<p>履踐<span class='note-inline'>(上音里鄭注禮記云履蹈地行也說文足所依也從尸從彳從夂夂行意從舟舟象履經從復者非也下前剪反義訓與上同)</span>。</p>
</div>
<div class='div-other'><a id='mulu1179' />
<p class='h2'>金光明經卷第五</p><p>纖長<span class='note-inline'>(相閻反孔注尚書云纖細也說文微也從糸韱聲韱音尖)</span>。</p>
<p>金鋌<span class='note-inline'>(亭頂反上聲字許叔重注淮南子云鋌者金銀銅等未成器鑄作[后-口+┬]名曰鋌形聲字也)</span>。</p>
<p>赫弈<span class='note-inline'>(上享厄反毛詩傳曰赫赤皃說文從並二赤下音亦毛詩云奕奕輕麗廣大皃也鄭箋毛詩云赫奕光明皃也形聲字也)</span>。</p>
<p>滴知<span class='note-inline'>(丁歷反從水啇聲也)</span>。</p>
<p>當紹<span class='note-inline'>(韶繞反上聲字尒雅紹繼也謚法曰踈遠繼位曰紹形聲亦會意字也)</span>。</p>
<p>恒齅<span class='note-inline'>(休又反字統云以鼻就臭曰齅會意字也)</span>。</p>
<p>藉此<span class='note-inline'>(情夜反去聲字考聲薦也形聲字)</span>。</p>
<p>膿爛<span class='note-inline'>(上音農下郎旦反訓釋已見前文也)</span>。</p>
<p>蟲蛆<span class='note-inline'>(上逐融反尒雅有足曰蟲說文從三虫經文單作虫非也下七餘反考聲云敗肉中蟲也形聲字且音即餘反)</span>。</p>
<p>棄在<span class='note-inline'>(上輕異反孔注尚書棄廢也說文捐也從廾推[世/十]棄[云/小][云/小]音吐骨反㐬逆子也[世/十]音摶安反推音土雷反廾音拱二手也)</span>。</p>
<p>朽木<span class='note-inline'>(休有反朽腐也)</span>。</p>
<p>僮僕<span class='note-inline'>(上音童禮記云未冠者之總稱也從人童聲下蓬木反左傳僚臣曰僕禮記云於家曰僕顧野王云馭車人也君將駕則僕執箠立於馬說文給使也從人菐聲或作䑑古字也菐音卜)</span>。</p>
<p>豐稔<span class='note-inline'>(上敷風反正體字也周禮豊大也國語盛也說文豆之滿者從豆象形從二丰從山豆經文從曲作豊俗字也丰音同上下任枕反賈注國語云稔熟也說文穀熟曰稔從禾從念會意字也)</span>。</p>
<p>蠲愈<span class='note-inline'>(上決玄反方言云南楚疾愈或謂之蠲郭注云蠲除也下羊主反孔注論語云愈猶勝也毛詩作㤤病差也說文病瘳也形聲字也)</span>。</p>
<p>侵擾<span class='note-inline'>(上寢婬反說文云若掃之侵故從人從帚從又今隸書略去巾作侵訛謬也下饒少反孔注尚書云擾亂也說文煩也從手夒聲也夒音奴刀反說文又解夒字貪獸也一曰母猴也從頁從止匕從夂經文從憂者非也)</span>。</p>
</div>
<div class='div-other'><a id='mulu1180' />
<p class='h2'>金光明經卷第六</p><p>潛身<span class='note-inline'>(捷閻反易曰潛之為言隱而未見行而未成廣雅深也說文潛藏也從水朁聲朁音錯感反)</span>。</p>
<p>沃壤<span class='note-inline'>(上烏酷反賈注國語沃美也廣雅漬也古今正字從水夭聲下穰掌反孔注尚書云無塊曰壤鄭注周禮云壤土也言其壤壤和緩之皃說文柔土也從土襄聲襄音湘)</span>。</p>
<p>顯敞<span class='note-inline'>(下昌雨反蒼頡篇云敞高顯也又云平治高土可以遠望從攴尚聲攴音普卜反)</span>。</p>
<p>僃整<span class='note-inline'>(上皮媚反文字典說預防也具也說文慎也從人備聲備音同上下征郢反鄭注禮記云整正也說文齊也從束支正聲經從止作整非也)</span>。</p>
<p>隱蔽<span class='note-inline'>(下卑袂反形聲字)</span>。</p>
<p>墜生<span class='note-inline'>(直類反尒雅墜落也說文從高而墮地從阜㒸聲㒸音遂經從土作墜亦通)</span>。</p>
<p>彗星<span class='note-inline'>(隨銳反乙已占云光芒索索然如掃帚孛孛然形如粉絮皆逆亂凶孛之氣也左傳云妖星也所以除舊布新之象也或從竹作篲亦通從甡從又甡音詵)</span>。</p>
<p>薄蝕<span class='note-inline'>(上傍莫反下音食案日月薄蝕者虧缺也凡日蝕是陰陽相交日掩月蝕暗虛蝕神羅睺之所暎也日蝕人君之災國有興廢之象宜修德月蝕者儲君妃后大臣之災或水旱豊儉之先相古文從飤作蝕說文從虫食聲或名交蝕)</span>。</p>
<p>㑴掠<span class='note-inline'>(下力尚反又音略字書云拷擊也考聲云強取也蒼頡篇搒也笞也或從刀作剠訓釋並同上准經義時俗並音略切韻略字韻中無此字唯方言略釋云求於道路曰略即強取財也杜預曰不以道取為略賈逵曰奪取也說文作略云經略土地也從田各聲於義亦通兩字二音三體訓釋如上取捨前後任隨所見)</span>。</p>
<p>屏除<span class='note-inline'>(上并茗反孔注尚書云屏亦除也鄭注禮記云退也放去也說文屏蔽也從尸并聲)</span>。</p>
<p>白綫<span class='note-inline'>(先箭反說文綫縷也從糸戔聲戔音殘經文從泉作線俗字也)</span>。</p>
<p>多揭羅<span class='note-inline'>(梵語草香名也正云多孽囉)</span>。</p>
<p>禪膩師<span class='note-inline'>(亦梵語不正也正梵音云捨儞娑毘沙門之次子名也)</span>。</p>
<p>迦利沙波拏<span class='note-inline'>(梵語也此云貝齒或云已齒即是海中小貝子經中具有分析所直多少波拏是錢若每日送一百多是金錢也)</span>。</p>
<p>香篋<span class='note-inline'>(上音鄉說文云香芳也從黍從甘今隸書省去水從禾作香俗字也下謙葉反說文[木*(戊@臣)]也從匚匚音方夾聲也經從竹作篋篋笥也或名香匳即香爐椷也椷音咸匳音廉)</span>。</p>
<p>罄盡<span class='note-inline'>(上輕逕反韻詮竭也亦盡也)</span>。</p>
<p>普臻<span class='note-inline'>(櫛詵反尒雅臻至也說文從至秦聲也)</span>。</p>
<p>白㲲<span class='note-inline'>(恬頰反西國草花絮撚以為布亦是彼國草名也)</span>。</p>
<p>木膠<span class='note-inline'>(音交顧野王云膠所以連綴物令相黏著也鄭注禮記云膠謂煑皮草令消凝而作之乃有多種或黃或黑或白或赤或煑木皮寮而作說文胒也作之以皮故從肉翏聲音力救反)</span>。</p>
<p>無歇<span class='note-inline'>(許謁反)</span>。</p>
<p>林藪<span class='note-inline'>(桑走反澤無水曰藪說文大澤也從草形聲字或從竹亦通也)</span>。</p>
<p>珂雪<span class='note-inline'>(上可哥反廣雅珂白石也次於玉也埤蒼云白馬瑙也顧野王云珂螺屬也出於海中潔白如雪所以嬰馬膺也形聲字也)</span>。</p>
<p>轂輞<span class='note-inline'>(上音穀說文輻所湊也從車從殼省聲也下音罔說文車[車*豦]也輻頭四周盤木相接為環也連環眾幅而輾地也亦形聲字也)</span>。</p>
<p>千輻<span class='note-inline'>(音福案千輻輪相者唯佛身上福德圓滿之相現於六處二手掌二足掌及二[黍*ㄗ]上肉文之中顯分明猶如車輪千輻具足經無量劫禮拜賢聖之功所感也)</span>。</p>
<p>網鞔<span class='note-inline'>(下莫安反案網鞔者唯佛有之手十指之間有[冉-工+又]網猶如鵝足說文從革從免聲也)</span>。</p>
<p>澄潔<span class='note-inline'>(上直陵反韻英云澄湛也說文從徵作瀓瀓清也從水形聲字)</span>。</p>
<p>清泠<span class='note-inline'>(下音靈王逸注楚辭云泠泠者清涼風動貌從水令聲令字從卩合音精入反卩音節)</span>。</p>
<p>涕淚<span class='note-inline'>(上音體下律墜反前經第一卷中已釋)</span>。</p>
<p>聰叡<span class='note-inline'>(上倉公反廣雅聰聽也韓詩明也毛詩傳曰聰聞也說文察也從耳怱聲囱音䆫象形今經文作聰俗字也下營歲反尚書叡作聖孔注云叡必通於術也國語明也廣雅智也說文深明也從目[尚*又]從谷省聲)</span>。</p>
</div>
<div class='div-other'><a id='mulu1181' />
<p class='h2'>金光明最勝王經卷第七</p><p>消殄<span class='note-inline'>(下田演反俗字也上聲呼孔注尚書云殄絕也尒雅盡也說文滅也正作殄從㐱㐱音之忍反從歺歺音五割經殄訛也)</span>。</p>
<p>枉死<span class='note-inline'>(上汪往反考聲云枉失理也詘也古今字邪曲也從木王聲古文作枉下死字說文澌也人所離也言人神識化往而不返遺殘體骨故從歺從化省會意字也)</span>。</p>
<p>霹靂<span class='note-inline'>(上四歷反下音歷大雷震擊也形聲字從石者俗字)</span>。</p>
<p>蠱魅<span class='note-inline'>(上音古下音媚蠱即蠱毒魅即精魅皆惡鬼害人也或化作人與人交會翕人精體也)</span>。</p>
<p>蚊蝱<span class='note-inline'>(上音文下陌耕反正體字也俗作虻皆嚙人飛蟲也蝱大如蜂蚊小如小蠅並形聲)</span>。</p>
<p>捷利<span class='note-inline'>(上潛葉反毛詩傳曰捷勝也王注楚辭云速也疾也古今正字從手疌聲疌音同上也)</span>。</p>
<p>技術<span class='note-inline'>(上奇蟣反韻英云藝能也考聲工巧也說文巧也從手支聲經文從人作伎借用非本字下順律反鄭注禮記云術道也莊生曰人相知於道術韓詩藝也說文邑中道也從行朮聲朮音椎律反)</span>。</p>
<p>苜蓿<span class='note-inline'>(上音目下音宿草名也本出罽賓國大宛馬嗜之漢書云張騫使西國迴持其種播植於此國以飤騾馬從草形聲字陸氏切韻等音莫六反今不取也)</span>。</p>
<p>麝香<span class='note-inline'>(上常夜反郭注山海經云麝似麞腹下臍中有香尒雅麝父麕足郭注云如小䴢雄者臍中有香雌者即無轉注字也)</span>。</p>
<p>芎藭<span class='note-inline'>(上羌隆反下音窮香草名也根香也苗名䴢蕪亦入藥用也)</span>。</p>
<p>苟[木*巳]<span class='note-inline'>(上溝藕反下音起木名也亦是藥四時所採各異春採葉秋採實冬採根亦名地骨白皮從木已聲也)</span>。</p>
<p>艾納<span class='note-inline'>(上我葢反亦香草也)</span>。</p>
<p>馬芹<span class='note-inline'>(近斤反子似蒔羅子)</span>。</p>
<p>擣簁<span class='note-inline'>(上刀老反說文手椎也亦築也亦擣也從手壽聲俗作㨶下篩滓反上聲字也韻詮云羂簁也去麤惡而取精細者經文從師作篩平聲字是竹籠非此用俗誤也)</span>。</p>
<p>牛糞<span class='note-inline'>(分問反梵云瞿摩夷說文棄除也從拱推[(崋-山)-一+(卄*├)]棄米會意字也[(崋-山)-一+(卄*├)]音般推音土雷反米音非米古文矢字)</span>。</p>
<p>四枚<span class='note-inline'>(每盃反郭注方言云枚數也古今正字從木從玫省聲也)</span>。</p>
<p>埋大盆<span class='note-inline'>(買牌反藏於地也)</span>。</p>
<p>香秣<span class='note-inline'>(摩鉢反乾香末也)</span>。</p>
<p>幔障<span class='note-inline'>(暪半反廣雅幔帳也考聲帷類也說文幕也從巾曼聲暪音莫安反)</span>。</p>
<p>所拘<span class='note-inline'>(音俱說文拘止也執也從手句聲)</span>。</p>
<p>葺茅<span class='note-inline'>(上侵入反考聲云茅草覆屋也從草咠聲咠音同上下卯包反說文草名也從草矛聲也)</span>。</p>
<p>常翹<span class='note-inline'>(祗姚反廣雅翹舉也翹舉一足念誦現苦行相專志一心也心若散亂身必危倒也說文從羽堯聲也)</span>。</p>
<p>根機<span class='note-inline'>(既祈反易曰機者動之微也考聲弩牙也說文主發動者謂之機從木幾聲)</span>。</p>
<p>野蠶<span class='note-inline'>(雜含反埤蒼云蠶吐絲蟲也漢書云世祖初即位年有野蠶成繭人收其利也古今正字從䖵朁聲䖵音昆朁音千感反)</span>。</p>
<p>坎窟<span class='note-inline'>(上堪感反埤蒼坎埳也下坤骨反杜注左傳云窟地室也古今正字云窟狐兔所伏處也從穴屈聲或從土作[土*窟]或從石作[石*窟]並通也)</span>。</p>
<p>幢旗<span class='note-inline'>(上濁江反方言云幢翳也自關而東謂之幢郭注云舞者執之以自蔽翳也廣雅幢謂之翿翿音導也古今正字從巾童聲下音其周禮云熊虎為之旗鄭注云象其守猛莫敢犯也說文從㫃其聲㫃音偃也)</span>。</p>
<p>鈴鐸<span class='note-inline'>(上歷丁反鄭注周禮云必使鳴鈴以相應案鈴者以金銅相合和令作空㲉圓如珠有口有鼻含一小丸於中搖而作聲玲玲然因号曰鈴古今正字從令金聲下唐洛反鄭註周禮云鐸大鈴也形如小鍾中懸一鐵舌搖而作聲形聲字也)</span>。</p>
<p>三戟<span class='note-inline'>(京逆反考工記云車戟日常鄭注云八尺曰尋倍尋曰常長丈六也方言云南楚謂之傴戟郭注云今之雄戟也即矛有曲枝者是說文云有枝兵器也從戈從[卓*人][卓*人]音幹經從卓非也)</span>。</p>
<p>權現<span class='note-inline'>(逵員反賈注國語云變通以應時曰權廣雅權秉也古今正字從手雚聲雚音灌也)</span>。</p>
<p>橋橃<span class='note-inline'>(上強驕反集訓云津濟河梁也說文亦梁也從木喬聲下煩發反正體字也韻英云縛竹木浮於水上曰橃亦如舟船能濟渡人之水厄說文從木發聲或從舟作[舟*發]經文作栰或從竹作筏並俗字非正也)</span>。</p>
<p>枷縛<span class='note-inline'>(上音加案枷者禁繫罪人之刑具也以木枷人頸令不東西桎梏之類也從木加聲)</span>。</p>
<p>刀矟<span class='note-inline'>(雙捉反廣雅矟短矛也埤蒼云八尺矛也左形右聲字也)</span>。</p>
<p>羂索<span class='note-inline'>(上涓兗反下桑洛反案羂索者西國戰具也一名搭索遙擲繩繫取敵人頭脚名為羂索)</span>。</p>
</div>
<div class='div-other'><a id='mulu1182' />
<p class='h2'>金光明最勝王經卷第八</p><p>博綜<span class='note-inline'>(上謗莫反說文從十從簿省聲也經從心非也下宗宋反烈女傳云織者可久喻治政推而往引而來者曰綜顧野王云機縷持絲交者也綜理絲縷使不相亂曰綜形聲字也)</span>。</p>
<p>䤈哩<span class='note-inline'>(馨鷄反梵語不求字義䤈字從兮也)</span>。</p>
<p>唐捐<span class='note-inline'>(音緣說文捐棄也一從手[口/肉]聲也)</span>。</p>
<p>硨磲<span class='note-inline'>(上音車下音渠梵語寶名也文玉也)</span>。</p>
<p>碼碯<span class='note-inline'>(上音馬下音惱亦石寶名次於玉有斑文或五色此二字並無定體)</span>。</p>
<p>滋榮<span class='note-inline'>(子斯反孔注尚書云滋益也從二玄下永平反前已釋也)</span>。</p>
<p>邀請<span class='note-inline'>(上音腰杜注左傳云邀遮也毛詩傳求也古今正字循也從辵敫聲敫音晈也)</span>。</p>
<p>寶髻<span class='note-inline'>(音計鄭注儀禮云結髮也說文從髟吉聲也)</span>。</p>
<p>漱口<span class='note-inline'>(搜救反鄭玄注考工記云漱潔也說文盪口也盥也從水欶聲欶音縮)</span>。</p>
<p>澡豆<span class='note-inline'>(上音早從水喿聲喿音掃倒反)</span>。</p>
<p>[肉*巳]濃<span class='note-inline'>(上費微反孔子曰四體既正膚革充盈人之[(同-(一/口)+(人/人))*巳]也說文肉多也從肉已聲下女龍反)</span>。</p>
<p>踞草<span class='note-inline'>(居御反說文蹲也屈厀而却踞坐也形聲字也)</span>。</p>
<p>一鋪<span class='note-inline'>(普布反廣雅鋪陳也布也古今正字從金甫聲)</span>。</p>
<p>鉾䂎<span class='note-inline'>(上莫侯反古文矛字也正體作矛兵器名也象形或從戈作矛下倉亂反韻詮云䂎小矟也荊楚巴蜀今謂之䂎刀長可丈餘古今正字從矛贊聲經文作[鉸-父+(臼/(夙-歹+十))]俗字非也)</span>。</p>
<p>治擯<span class='note-inline'>(下必胤反顧野王云排擯也形聲字上音持韻詮治理也)</span>。</p>
<p>象蹈<span class='note-inline'>(陶到反韻詮云蹈踐也踏也從足舀聲)</span>。</p>
<p>祅星<span class='note-inline'>(上央驕反左傳曰天反時為災地反物為祅杜注云羣物失性說文從示芺聲或作祅經從女作妖非災字也)</span>。</p>
<p>枯悴<span class='note-inline'>(下情遂反蒼頡篇悴憂也說文從頁作顇亦正也)</span>。</p>
</div>
<div class='div-other'><a id='mulu1183' />
<p class='h2'>金光明最勝王經卷第九</p><p>匱乏<span class='note-inline'>(上逵位反說文匱匣也從匚匚音方貴聲下凡法反說文引春秋傳曰反正為乏乏少也)</span>。</p>
<p>金翅<span class='note-inline'>(尸至反一名加婁羅一名龍䆫即金翅鳥王也食龍者古文作翄亦作翅也)</span>。</p>
<p>滋繁<span class='note-inline'>(上音諮正體從水並二玄今作茲時俗字也下音煩考聲也從敏系聲也)</span>。</p>
<p>老耄<span class='note-inline'>(下毛報反鄭注禮記云耄惛忘也古文從蒿作耄古今正字從老毛聲字書有作[老/鬼]俗字也)</span>。</p>
<p>痰癊<span class='note-inline'>(上音談下陰禁反案痰癊字無定體胸鬲中氣病也津液因氣疑結不散如筋膠引挽不斷名為痰癊四病根本之中此一能生百病皆上焦之疾也)</span>。</p>
<p>鹹醋<span class='note-inline'>(上音咸。洪範云水曰潤下潤下作鹹。尒雅云鹹苦也。郭注云苦即大鹹也。說文鹹銜也北方味也。從鹵咸聲鹵音魯經從酉作醎誤也非正體。下倉固反考聲云醋䤈也。集訓酸也。此字非正且依經義音之俗用醬醋字也近代切韻諸家字書並同上音。說文及古字書從昔作醋者並音為昨。訓云客酌主人酒也是相酬酢字也音藏洛反獻酬也。若依說文玉篇古今正字文字典說廣雅切韻字統字林七本字書。醬醋字並從乍作酢。音倉固反。正醫酢字從乍也。說文云驗也。蒼頡篇酸也。今俗用却音為昨。未知二體今古孰是。今並書之也)</span>。</p>
<p>甛[肉*(武-止+(二/貝))]<span class='note-inline'>(上䐑閻反廣雅甛甘也說文美也從甘舌或作甜亦通下尼智反王逸注楚辭云膩滑也說文[夗-夕+月]也從肉貳聲從月非也)</span>。</p>
<p>鍼刺<span class='note-inline'>(上執任反廣雅鍼亦刺也禮記婦右佩鍼管線纊說文所以縫也玉篇綴衣也俗用從十作針亦順時且用也正從金從箴省聲下刺音青亦反又此四反二音並通正體字也說文直傷也顧野王云銳鑱人人肉中曰<span class='corr'>刺</span>古今正字從刀朿聲朿音次從朿者非也經從夹作刾俗字也)</span>。</p>
<p>鼻梁㩻<span class='note-inline'>(下音欺顧野王云㩻傾側不正也說文陋也從危支聲或從山作崎或從器作攲皆古字也經文從奇作攲非也孫卿子曰桓公廟有㩻器焉虛則㩻滿則覆中則平以誡於人也)</span>。</p>
<p>餌藥<span class='note-inline'>(而志反去聲字也蒼頡篇云餌食也顧野王云凡所食皆曰餌古今正字餅也說文從[弼-百+(幅-巾)]作[耳/(弼-百+(幅-巾))]粉餅也從[弼-百+(幅-巾)]耳聲古字也今從食作餌鄭玄注周禮云合蒸曰餅字書云糕也說文從食耳聲也)</span>。</p>
<p>豺狼<span class='note-inline'>(上音柴。山獸名也。括地志云豺形似狗而小。好羣行。義獸也。有良賤之異。豺奴常先行獵得禽鹿等物不敢前食守待豺郎。豺郎後至先食。飽棄餘肉豺奴方始共食。禮記月令云季秋之月豺乃祭獸。下音郎。野獸也。北地沙漠多饒此獸。常居川澤穴處。說文狼似犬。銳頭白額。高前廣後耳聳竪口方尾常垂下青黃色或白色。甚有力驢馬人畜皆遭害。爾雅曰狼牡貛牡狼其子獥絕有力迅形聲字貛音歡也)</span>。</p>
<p>狐玃<span class='note-inline'>(上音胡前已釋野狐也下俱籰反郭注爾雅云玃似獼猴而大倉黑色能[玃-(目*目)+賏]持人故以為名好顧眄此等種類甚多各別異名說文母猴也一名獶左形右聲字也獶音奴刀反)</span>。</p>
<p>鵰鷲<span class='note-inline'>(上音彫也下音就前大般若經音義第三卷已具釋文繁不述)</span>。</p>
<p>宛轉<span class='note-inline'>(上冤遠反說文宛轉臥也從夕臥有節也從夕從卪經又從女作婉非此用也)</span>。</p>
<p>欲涸<span class='note-inline'>(何各反廣雅涸盡也賈注國語云涸竭也說文水涸也從水固聲也)</span>。</p>
<p>象廄<span class='note-inline'>(上正體象字也下鳩又反說文象馬舍也周禮曰馬二百一十四匹為一厩從广段广音儼[皂*殳]音同上也)</span>。</p>
<p>皮囊<span class='note-inline'>(諾郎反韻詮云有底袋也從[襄-〦]從㯻省[襄-〦]音儜㯻音溷)</span>。</p>
<p>循岸<span class='note-inline'>(循音巡循由行也)</span>。</p>
<p>睡寤<span class='note-inline'>(上垂淚反眠也下音悟睡覺也從㝱省從爿也)</span>。</p>
</div>
<div class='div-other'><a id='mulu1184' />
<p class='h2'>金光明最勝王經卷第十</p><p>荊棘<span class='note-inline'>(上音京顧野王云楚木也故号荊州下兢力反韻詮云酸棗也有刺木說文小棗也叢生者並從二朿朿音次非是朿亦非來也)</span>。</p>
<p>耎草<span class='note-inline'>(而兖反)</span>。</p>
<p>涌出<span class='note-inline'>(音涌)</span>。</p>
<p>寶椷<span class='note-inline'>(音咸廣雅篋謂之椷形如小匱子從木咸聲經文作函古字書謬函非正也)</span>。</p>
<p>開闡<span class='note-inline'>(昌演反韓康伯注繫辭云闡明也廣雅闡開也從門單聲也)</span>。</p>
<p>黔黎<span class='note-inline'>(上儉嚴反杜注左傳云黔黑色史記始皇二十六年更名萬民為黔首從黑今聲下禮奚反周謂萬姓黎民或謂之黎庶韻詮云黎眾也從汆[鯬-魚]聲[鯬-魚]音离)</span>。</p>
<p>憩息<span class='note-inline'>(卿又反毛詩傳曰憇即息也會意字也息止也)</span>。</p>
<p>虎豹<span class='note-inline'>(上呼古反山獸名也下從古人虍聲虍音呼從中作虎者非也下包貌反山獸也似虎黑花團文小於虎皮可作鞍韀面是也)</span>。</p>
<p>愛戀<span class='note-inline'>(上正體愛字也說文慧也從心旡夂聲會意字也下劣轉反去聲字也考聲思也說文從心䜌聲也)</span>。</p>
<p>洟唾<span class='note-inline'>(上音夷又音天計反說文鼻液也下土臥反古今正字唾口液也形聲字也)</span>。</p>
<p>悽傷<span class='note-inline'>(上音妻廣雅悽悲也說文痛也從心妻聲也)</span>。</p>
<p>舟航<span class='note-inline'>(上舟字說文[舟*召]也刳木為舟以濟不通象形字下鶴剛反毛詩傳渡船也方言云自關而東謂濟渡為航說文從方作斻從舟元聲元音岡也)</span>。</p>
<p>癰疽<span class='note-inline'>(上迃恭反司馬彪注莊子云不通為㿈說文㿈腫也從疒雝聲雝音同上疽音七余反疽久㿈也形聲字也)</span>。</p>
<p>血脈<span class='note-inline'>(下猛伯反說文云血理之分耶行體中名之為脈從肉從[脈-月]作脈即反書永字也今時不知便從永作脉也)</span>。</p>
<p>筋骨<span class='note-inline'>(上音斤說文云筋肉之力也從肉從力竹者物之多斤故從竹會意字也)</span>。</p>
<p>所祈<span class='note-inline'>(下音其毛詩傳祈求也爾雅祈告也說文祈求福祭也從示斤聲)</span>。</p>
<p>羸瘠<span class='note-inline'>(上累追反左傳羸弱也國語病也下情亦反左傳瘠瘦也說文從肉作膌古字也)</span>。</p>
<p>激水<span class='note-inline'>(經亦反說文激疾波也從水敫聲敫音同上)</span>。</p>
<p>繽紛<span class='note-inline'>(上匹賓反下拂文反王注楚辭云繽紛眾繁盛貌古今正字並從糸形聲也)</span>。</p>
<p>舐血<span class='note-inline'>(上時尒反上聲字說文以舌取物也從舌氏聲或作舓亦作舐古字也)</span>。</p>
<p>骸骨<span class='note-inline'>(上音諧身體之骨總名為骸從骨亥聲骸即骨也)</span>。</p>
<p>懊惱<span class='note-inline'>(上烏杲反下猱老反文字集略惱心內結恨也並形聲字)</span>。</p>
<p>鴿鶵<span class='note-inline'>(上甘臘反下床于反韻英云初出卵㲉而能自食者曰鶵或作鶵亦同並形聲字)</span>。</p>
<p>目瞤<span class='note-inline'>(蕤倫反說文云目自動曰瞤經從[而/而]作[耳*(而/而)]非也不成字也)</span>。</p>
<p>鷹奪<span class='note-inline'>(上憶矜反說文鷹鷙鳥也亦名隼隼即鷹屬也爾雅隼即祝鳩也鷹有多種不能繁述下團活反說文手持大鳥失之曰奪)</span>。</p>
<p>戰掉<span class='note-inline'>(條曜反廣雅掉振也國語掉搖也說文從手從悼省聲)</span>。</p>
<p>悲哽<span class='note-inline'>(櫻[((嘹-口)-小)-日+十]反考聲哽即氣噎塞也有經本作悲噎義同噎音煙結反喉中氣塞憤滿也)</span>。</p>
<p>乾燥<span class='note-inline'>(上音干下桑到反說文燥亦乾也)</span>。</p>
<p>驟駕<span class='note-inline'>(愁瘦反考聲云馬走曰驟廣雅奮也賈注國語云疾也說文馬疾步也從馬聚聲也)</span>。</p>
<p>失緒<span class='note-inline'>(上失字說文縱也從手乞聲也下徐呂反毛詩傳緒業也韻詮緒次也說文絲端也從糸者聲也糸音覔也)</span>。</p>
<p>咨嗟<span class='note-inline'>(上子思反下子耶反王弼注易云咨嗟歎息之辭也形聲字也)</span>。</p>
<p>推[凶/肉]<span class='note-inline'>(墜追反以拳撫膺也從木從<span class='corr'>隹</span>下朂恭反字書胷即膺也或作匈亦通古字也)</span>。</p>
<p>擒去<span class='note-inline'>(上音禽說文擒獲也從手禽聲也)</span>。</p>
<p>林藪<span class='note-inline'>(蘇後反考聲云大澤也鄭注周禮云澤無水有草曰藪從草數聲也)</span>。</p>
<p>籌議<span class='note-inline'>(上紂流反下音義案籌議者籌度謀議未萌事之可否然後行之)</span>。</p>
<p>坌其身<span class='note-inline'>(上盆悶反或作坋說文塵污也從土分聲也)</span>。</p>
<p>號咷<span class='note-inline'>(上号高反杜注左傳云號哭也爾雅呼也廣雅鳴也說文痛聲也從虎号聲下唐勞反顧野王云號咷者大哭也泣聲也)</span>。</p>
<p>欻然<span class='note-inline'>(上勳律反薛琮云欻忽也說文吹起也)</span>。</p>
<p>擗地<span class='note-inline'>(上毘亦反案擗地者以哀痛故自投身於地宛轉號哭痛苦之甚也從手辟聲也)</span>。</p>
<p>傷悼<span class='note-inline'>(陶澇反方言悼哀也鄭注禮記云悼憐也早夭曰悼悼亦傷也)</span>。</p>
<p>昞著<span class='note-inline'>(上兵皿反廣雅[耳*丙]明也聲類從火作昺並通古今正字從日丙聲下張慮反顧野王云著猶顯也鄭注禮記者明白也從草者聲也)</span>。</p>
<p>測量<span class='note-inline'>(上初力反鄭注周禮云測度也不知水之廣深曰測故從水則聲下音良說文正體從童作量經作量訛也)</span>。</p>
<p>明逾<span class='note-inline'>(庾朱反逾越也從辵俞聲也)</span>。</p>
<p>金鋌<span class='note-inline'>(亭[鄄-西+己]反上聲字也從金廷聲也)</span>。</p>
<p>尠智<span class='note-inline'>(先剪反俗字也正作鮮玉篇云鮮少也寡也從甚少俗意)</span>。</p>
</div></div>
<div class='div-other'><a id='mulu1185' />
<p class='h1'>金光明經合部八卷　經前序</p><p class="byline">慧琳撰音</p>
<div class='div-other'><a id='mulu1186' /><p>曩修<span class='note-inline'>(上那朗反爾雅云曩久也考聲云昔也說文從日襄聲)</span>。</p>
<p>翫閱<span class='note-inline'>(上午貫反杜注左傳云翫習也說文從習元聲下緣雪反毛詩云我躬不閱也文字典說文云積伐曰閱也從門從兌聲也)</span>。</p>
<p>先哲<span class='note-inline'>(下展裂反爾雅云哲智也方言云齊宋之間謂智為哲孔注尚書云哲照了也說文亦智也從口折聲字或作悊亦作喆音義並同)</span>。</p>
<p>崛多<span class='note-inline'>(上羣勿反梵語譯此經三藏名也)</span>。</p>
<p>揣義<span class='note-inline'>(上初偉反方言云揣誠也杜注左傳云度高日揣也顧野王云謂相量度也說文從手耑聲耑音端)</span>。</p>
<p>揵陀<span class='note-inline'>(上件焉反下度河反梵語印度國名)</span>。</p>
<p>[脈-月]別<span class='note-inline'>(上拍賣反說文云[脈-月]水之邪流別也從反永字也序作<span class='corr'>[泳-永+(瓜-、)]</span>非也亦作派亦通)</span>。</p>
</div>
<div class='div-other'><a id='mulu1187' />
<p class='h2'>金光明經第一卷</p><p>蠱<span class='note-inline'>(孤五反左傳云皿蟲為蠱晦望之所生也又梟磔死之鬼亦蠱說文從蟲從皿皿者物之內也)</span>。</p>
<p>天紺<span class='note-inline'>(甘[門@取]反論語云君子不以紺緅飾也說文云紺帛深青而揚赤色也從糸甘聲也)</span>。</p>
<p>阿閦<span class='note-inline'>(下差縮反梵語唐云無動)</span>。</p>
<p>水蛭<span class='note-inline'>(下之日反郭注爾雅云江東呼為蛭蟣也蒼頡篇云水蛭蟲也說文從虫至聲)</span>。</p>
<p>鎔銷<span class='note-inline'>(上欲鍾反漢書云猶金之在鎔唯冶之所鑄也說文云冶之器法也䥫形模也從金容聲也)</span>。</p>
<p>疾疫<span class='note-inline'>(下營壁反鄭注周禮云疾癘之鬼也古今正字從疒殳聲疒音女革反)</span>。</p>
</div>
<div class='div-other'><a id='mulu1188' />
<p class='h2'>金光明經卷第二</p><p>以枹<span class='note-inline'>(拊無反左傳云授枹而鼓之也說文擊皷椎也從木包聲經作桴屋棟也非此義也)</span>。</p>
<p>枯涸<span class='note-inline'>(下何各反賈注國語云涸盡也說文從水固聲也)</span>。</p>
<p>毛滴<span class='note-inline'>(下丁歷反顧野王云滴者瀝滴也說文水欒注也從水啇聲欒音魯桓反經作渧非也)</span>。</p>
<p>裸者<span class='note-inline'>(上華瓦反順俗音也正音魯果反說文云裸露肉袒也從衣果聲或作倮蠃亦作躶並同也)</span>。</p>
<p>法蠃<span class='note-inline'>(魯戈反郭注爾雅云蠃蝸牛也今此法蠃即蝸牛之大者樂器名也從虫[嬴-女]聲[嬴-女]音力臥反經作䗍非也)</span>。</p>
<p>外撮<span class='note-inline'>(上音昇下祖末反應邵注漢書云四圭曰撮亦三指撮也古今正字從手最聲)</span>。</p>
<p>奪心<span class='note-inline'>(上團活反蒼頡篇云奪強取也賈注國語云奪不與而取也鄭注禮記云謂亂也文字典說文從手持奞忽失之謂之奪從又今從寸者象奞有足也會意字也團音奪桓反奪音先隹反)</span>。</p>
<p>攘郤<span class='note-inline'>(上壤章反韓詩傳云攘除也周禮云却顧野王亦辭也說文從手襄聲下正却字也古文從谷也)</span>。</p>
</div>
<div class='div-other'><a id='mulu1189' />
<p class='h2'>金光明經卷第三</p><p style="margin-left:1em"><span class='note-inline'>(此卷中有十地菩薩陀羅尼甚有難字亦合音訓為是古譯真言用字不切當故不音其文句已依梵本正翻訖所以不重出)</span>。</p>
</div>
<div class='div-other'><a id='mulu1190' />
<p class='h2'>第四卷</p><p>臂傭<span class='note-inline'>(下寵龍反郭注爾雅云傭齊等也說文云均直從人庸聲庸音容經作傭誤也)</span>。</p>
<p>淨濡<span class='note-inline'>(下乳朱反毛詩傳云濡潤澤也說文從水需聲需音須經作濡俗字也)</span>。</p>
<p>鮮於<span class='note-inline'>(上仙淺反正從是從少作尟賈注國語云鮮寡鄭注禮記云罕也字書云少也說文從魚羴省聲羴音羶經從甚作尠俗用也)</span>。</p>
<p>舌嗜<span class='note-inline'>(下時至反考聲云愛也欲也孔注尚書云嗜無厭足也鄭注禮記云貪也古今正字從口耆聲)</span>。</p>
<p>躁動<span class='note-inline'>(遭到反考聲云躁性急也顧野王云躁猶動也賈注國語云擾也鄭注論語不安靜也說文為趮字從走喿聲時用多從足喿音搔竇反)</span>。</p>
<p>不憚<span class='note-inline'>(下達旦反鄭箋毛詩云憚難也又曰畏也廣雅云驚也說文忌惡也從心單聲也)</span>。</p>
</div>
<div class='div-other'><a id='mulu1191' />
<p class='h2'>第五卷</p><p>沃壤<span class='note-inline'>(上翁谷反廣雅云沃漬也賈注國語云美也毛詩傳云柔也說文云溉灌也從水夭聲下穰掌反考聲云壤者土柔而無塊也孔注尚書云無塊曰壤廣雅云[夗-夕+月]壤也說文云柔土也從土襄聲)</span>。</p>
<p>[雪-雨+甡]星<span class='note-inline'>(上隨銳反考聲云[雪-雨+甡]祅星也左傳云[雪-雨+甡]者所以除舊布新之象也爾雅云[雪-雨+甡]星謂之攙搶郭注謂之孛[雪-雨+甡]言其光芒孛孛然似掃[雪-雨+甡]也或[雪-雨+甡]古作[竺-二+(雪-雨+甡)]也說文從又又手持甡音詵孛音勃)</span>。</p>
</div>
<div class='div-other'><a id='mulu1192' />
<p class='h2'>第六卷<span class='note-inline'>(此卷亦有古譯真言准前第三卷說)</span></p><p>肥醲<span class='note-inline'>(下女龍反淮南子云肥醲甘脆也說文亦厚也從酉農聲經從水作濃與經義不同也)</span>。</p>
<p>侵掠<span class='note-inline'>(下良丈反俗同略字用也杜注春秋云掠奪取財物也顧野王云鹵掠物也鄭注禮記云掠猶索也古今正字從手從諒省聲也)</span>。</p>
<p>蹋蓮<span class='note-inline'>(上談臘反說文云蹋踐也從足[日/羽]聲經作蹹非也)</span>。</p>
<p>孤[這-言+(坐-土+(一/廾))]<span class='note-inline'>(下伯孟反禮記云迸散也埤蒼云走也或作[起-巳+屏]亦作[這-言+(坐-土+(一/廾))]古今正字從辵[這-言+(坐-土+(一/廾))]聲)</span>。</p>
<p>嬾媠<span class='note-inline'>(上蘭旦反考聲云懶不勤也說文云懈怠也從女賴聲經從心作懶亦通俗字也)</span>。</p>
</div>
<div class='div-other'><a id='mulu1193' />
<p class='h2'>第七卷</p><p>熈怡<span class='note-inline'>(上喜飢反考聲云熙和也美也爾雅云敬也古今正字從灬巸聲也巸音以之反經從女作嬉非也下以之反考聲云怡喜悅也和也爾雅云樂也方言亦喜也文字典說從心台聲也)</span>。</p>
<p>睒摩<span class='note-inline'>(上鹽漸反梵語古譯名夜摩欲界中空居天也)</span>。</p>
<p>[馝-禾+黍]芬<span class='note-inline'>(上駢蔑反埤蒼云[馝-禾+黍]大香也考聲亦云香皃也或作[(黍/日)*(光-兀+(夙-歹+(舉-與)))]亦作[黍*必]古今正字從香必聲下忿文反鄭箋詩云芬芬然香也郭注方言芬香和調也說文從艸分聲經從香作馚非也)</span>。</p>
<p>忉利<span class='note-inline'>(上音刀從心忉利天在須彌山頂上有三十二天子並朝於帝釋亦名三十三天即天帝釋所治處也)</span>。</p>
</div>
<div class='div-other'><a id='mulu1194' />
<p class='h2'>第八卷</p><p>七寶椷<span class='note-inline'>(下洽緘反廣雅云椷木篋也說文篋也從木咸聲經作函俗字也)</span>。</p>
<p>憩駕<span class='note-inline'>(上褰偈反毛詩傳云憩息也或作愒古今正字從息舌聲經作憩誤也)</span>。</p>
<p>癰疽<span class='note-inline'>(下七余反杜注左傳云疽惡瘡也說文云久㿈也從疒且聲且音子余反)</span>。</p>
<p>瘭疾<span class='note-inline'>(上匹遙反廣雅云瘭㿈成也埤蒼云亦疽也古今正字從疒票聲票音必消反)</span>。</p>
<p>舐血<span class='note-inline'>(上食爾反顧野王云舐以舌取食也說文正作舓從舌易聲經本作䑛俗用字)</span>。</p>
<p>鴿鶵<span class='note-inline'>(上甘臘反下仕虞反郭注爾雅云雛謂鳥生而能自食者也說文正作雛從隹芻聲經作鶵俗用字也)</span>。</p>
<p>睫瞤<span class='note-inline'>(上音接前無量義經已釋訖下閏倫反說文云瞤目動也從目閏聲)</span>。</p>
<p>噴灑<span class='note-inline'>(上普悶反廣雅云吹潠吐物為噴也說文從口賁聲賁音奔)</span>。</p>
<p>惙然<span class='note-inline'>(上陟劣反毛詩傳云惙惙心憂也聲類云短氣貌也說文從心叕聲叕音同上)</span>。</p>
</div></div>
<p class='juan'>一切經音義卷第二十九</p>
</div><!-- end of div[@id='body'] -->
</body></html>