<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4836' />一切經音義卷第八十八</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音法琳法師傳五卷</p>
<p style="margin-left:1em">集沙門不拜俗議六卷</p>
</li>
</ul><p style="margin-left:2em">右二集傳十一卷同此卷音。</p>
</div>
<div class='div-other'><a id='mulu4837' />
<p class='h1'>終南山龍田寺釋法琳傳五卷</p>
<div class='div-xu'><a id='mulu4838' />
<p class='h2'>釋法琳本傳序</p><p>暨迺<span class='note-inline'>(上音洎下音乃杜注左傳至也韻英云及也說文頗見也從旦既聲也)</span>。</p>
<p>絕紐<span class='note-inline'>(尼九反廣雅紐東也說文糸也結可解者也從糸丑聲)</span>。</p>
<p>隤[糸*((刃*刃)/山)]<span class='note-inline'>(上徒雷反下正體岡字廣雅隤壞也韓詩遺也考聲物下墜也毀也說文墜下也從阜從貴聲也或從土作墤義同傳文從頁作頹非此用也)</span>。</p>
<p>已紊<span class='note-inline'>(音問孔注尚書云紊亂也從糸文聲)</span>。</p>
<p>湮滅<span class='note-inline'>(上一寅反賈注國語云湮下也爾雅落也說文沒也從水垔聲垔同音上)</span>。</p>
<p>悰上人<span class='note-inline'>(上藏宋反爾雅悰慮也說文樂也形聲字也唐朝大德彥悰法師名)</span>。</p>
<p>捃摭<span class='note-inline'>(上君運反方言取也說文亦拾也從手君聲下征亦反方言摭亦取也說文亦訓拾也)</span>。</p>
</div>
<div class='div-other'><a id='mulu4839' />
<p class='h2'>法琳法師本傳卷第一</p><p>殫玉牒<span class='note-inline'>(當安反孔注尚書殫盡也說文殫盡也從歺單聲玉牒者梵夾經論也)</span>。</p>
<p>隱遯<span class='note-inline'>(屯嫰反王逸注楚辭云潛隱也鄭注禮記云逃也廣雅避世也或作遁從辵豚聲豚音徒魂反)</span>。</p>
<p>鏗鍠<span class='note-inline'>(上客行反禮記子夏曰鍾聲鏗鏗是也撞擊之鏗為摼字說文從車從真作䡩或作銵字皆聲也下音宏毛詩傳鍾皷鍠鍠傳曰和樂也爾雅亦云鍠樂也郭璞曰鍠皷聲也說文鍾聲也字書為鍠字或為喤字皆一也傳中作鋐俗字也)</span>。</p>
<p>伏轞<span class='note-inline'>(咸黤反案檻即檻車也考聲云載囚車也諭法師欲摧邪黨先善他宗然後求勝潛形變服九年處在黃中道士中而為道<span class='corr'>首</span>窮考三張之偽術躬行符醮章奏之文曲盡根源方歸本而制論如猛獸之伏轞)</span>。</p>
<p>蠢蠢<span class='note-inline'>(春允反毛詩傳曰蠢蠢蟲動也說文從䖵春聲䖵音昆)</span>。</p>
<p>巔墜<span class='note-inline'>(上丁堅反爾雅巔頂也廣雅上也考聲末也又云殞也從山顛聲顛字正體右從頁左從真俗從二真誤也下直類反爾雅墜落也說文從高墮聲也從阜㒸聲俗用加土亦通)</span>。</p>
<p>衮龍<span class='note-inline'>(上音公本反義已具釋破邪論)</span>。</p>
<p>須髮<span class='note-inline'>(上粟瑜反鄭注周禮云須頤下須也說文面毛也從頁彡今俗亦從髟作鬚傳作鬢皆非也頁音賢結反髟音必遙反)</span>。</p>
<p>心戢<span class='note-inline'>(簪立反鄭箋詩云戢斂也詩傳云聚也說文藏兵也從戈咠聲)</span>。</p>
<p>憓流<span class='note-inline'>(上音惠毛詩傳云惠愛也考聲云慈也仁也詩文義同從心惠聲古文作惠從芔惠音上緝反)</span>。</p>
<p>塵黷<span class='note-inline'>(同鹿反顧野王云黷猶慢也賈逵云媟也蒼頡篇垢也說文從黑賣聲媟音息列反)</span>。</p>
<p>之誚<span class='note-inline'>(撨曜反方言云齊楚宋衛之間謂讓曰誚倉頡篇訶也相責讓也說文從言肖說)</span>。</p>
<p>猖言<span class='note-inline'>(上敞商反莊子云猖狂妄行也案猖言者如猖狂之人揚言酒肆中不足信也古今正字從犬昌聲敞音昌掌反)</span>。</p>
<p>矚奕<span class='note-inline'>(上鍾欲反考聲云矚視之甚也眾目所歸俗字正作矚下音亦人名也)</span>。</p>
<p>㡿其<span class='note-inline'>(上音尺傳作庠俗字謬也)</span>。</p>
<p>舟航<span class='note-inline'>(鶴郎反船也)</span>。</p>
<p>勛華<span class='note-inline'>(上訓雲反下畫瓜反唐虞二帝字也帝堯字放勛帝舜字重華)</span>。</p>
<p>接踵<span class='note-inline'>(鍾勇反顧野王云踵足跟也王逸云繼也說文追也從止重聲傳本作踵誤也)</span>。</p>
<p>洊雷<span class='note-inline'>(上前廌反義已具釋破邪論中)</span>。</p>
<p>牆壍<span class='note-inline'>(上匠羊反下妾[豊*邕]反)</span>。</p>
<p>憒懣<span class='note-inline'>(上汾吻反下門本反義已具釋破邪論中)</span>。</p>
<p>磣黷<span class='note-inline'>(上初錦反下音獨義已釋破邪論中)</span>。</p>
<p>原燎<span class='note-inline'>(力召反尚書云若火之燎于原也說文放火也從火尞聲)</span>。</p>
<p>刁斗<span class='note-inline'>(上鳥聊反下兜偶反義已釋破邪論中)</span>。</p>
<p>胥悅<span class='note-inline'>(上息余反孔注尚書云胥相也鄭箋詩云皆也說文從肉疋聲疋音疏)</span>。</p>
<p>太宰嚭<span class='note-inline'>(丕鄙反傳作嚭通用太宰名也)</span>。</p>
<p>再敞<span class='note-inline'>(昌兩反考聲云敞開也明也說文從攴尚聲也)</span>。</p>
<p>叵惻<span class='note-inline'>(上坡麼反古今正字云叵不可也說文反可也左書可字麼音摩可反)</span>。</p>
<p>倫媲<span class='note-inline'>(匹閉反許叔重注淮南子云媲偶也說文配也從女毗聲毗音閉迷反)</span>。</p>
<p>同燼<span class='note-inline'>(秦進反正作燼俗音似進反非也)</span>。</p>
<p>脫屣<span class='note-inline'>(師尒反革屣也)</span>。</p>
<p>坎壈<span class='note-inline'>(藍感反考聲云契闊貌也古今正字二字並從土欠稟聲也)</span>。</p>
<p>腠裏<span class='note-inline'>(上倉奏反鄭注儀禮腠皮膚理也考聲云皮膚內也古今正字從肉奏聲)</span>。</p>
<p>清遒<span class='note-inline'>(就由反毛詩傳云遒周也說文從辵酋聲)</span>。</p>
<p>哂談<span class='note-inline'>(上申忍反馬注論語云哂笑也鄭注禮記齒本曰哂大笑則見古今正字云從口西聲亦作吲或作[口*弓*矢])</span>。</p>
<p>詞殫<span class='note-inline'>(音丹盡也)</span>。</p>
<p>蝌蚪<span class='note-inline'>(上苦禾反下兜口反字書云蝌蚪水蟲蝦蟇子也傳字作蚪蚪之形也)</span>。</p>
<p>闃然<span class='note-inline'>(上傾覔反從門臭聲臭字從目從犬)</span>。</p>
<p>鹽<span class='note-inline'>(姑戶反郭璞注方言云鹽倉猝也詩云王事靡鹽說文從監省古聲也)</span>。</p>
<p>捃道<span class='note-inline'>(上君運反方言云捃取也從手)</span>。</p>
<p>悚慴<span class='note-inline'>(上粟勇反杜注左傳云悚懼也說文正作愯從心雙聲字書或作愯傳作悚今俗通用字下恬頰反爾雅云慴懼也郭璞云懾也說文從心習聲)</span>。</p>
<p>震赧<span class='note-inline'>(儜簡反考聲云羞慙面赤也正作赧)</span>。</p>
<p>跡汦<span class='note-inline'>(支氏反說文云汦著止也從水氏聲也)</span>。</p>
<p>拘羑<span class='note-inline'>(由柳反說文云文王所拘羑里在湯陰從羊久聲傳從九作羌非也)</span>。</p>
<p>雜遝<span class='note-inline'>(潭合反考聲云遝行急也前也䢔遝眾行貌也說文及也從辵眔聲眔音同上䢔音合傳作[這-言+(豕-一+(罩-卓))]非也)</span>。</p>
<p>爭騖<span class='note-inline'>(無付反廣雅云騖奔也顧野王云疾馳也古今正字從馬敄聲)</span>。</p>
<p>註解<span class='note-inline'>(上誅句反廣雅云註疏也埤蒼解也古今正字從言主聲今多作注音朱喻反義通下皆買反音賈非也)</span>。</p>
<p>辛諝<span class='note-inline'>(胥旅反人名鄭注周禮云諝有才智者之稱也)</span>。</p>
<p>璀璨<span class='note-inline'>(上崔會反下飡旦反)</span>。</p>
<p>辯囿<span class='note-inline'>(尤救反鄭注周禮云囿今之苑也說文苑有垣者故從囗有聲囗音韋)</span>。</p>
<p>靦容<span class='note-inline'>(天典反毛詩傳云靦妬也鄭箋云妬然有面目也考聲云謂不知慙也說文從面見聲)</span>。</p>
<p>爝火<span class='note-inline'>(上音爵字書云火炬也說文以火拂除[袖-由+芺]也從火爵聲)</span>。</p>
<p>郗超<span class='note-inline'>(上恥尼反人姓名也傳作剎誤也)</span>。</p>
</div>
<div class='div-other'><a id='mulu4840' />
<p class='h2'>釋法琳本傳卷第二</p><p>誷上<span class='note-inline'>(上音罔考聲云以言欺誣也)</span>。</p>
<p>勘劾<span class='note-inline'>(下音恒得反推劾也顧野王云案獄相告證之辭也說文法有罪人也皐即古文罪字從力亥聲不從刃傳作劾非也)</span>。</p>
<p>縲絏<span class='note-inline'>(上累追反下仙拽反孔注論語云縲黑索也絏攣也所以拘罪人也古今正字並從糸累曳皆聲也正作緤俗作紲)</span>。</p>
<p>佇聆<span class='note-inline'>(歷丁反蒼頡篇云聆聽也說文從耳令聲)</span>。</p>
<p>擣昧<span class='note-inline'>(上刀老反考聲云心疾也從手)</span>。</p>
<p>叨䔏<span class='note-inline'>(上討刀反下搊瘦反杜注左傳云䔏副也考聲云廁也齊也說文從草造聲傳從竹作簉非也)</span>。</p>
<p>餔糟<span class='note-inline'>(上補乎反下音遭)</span>。</p>
<p>歠醨<span class='note-inline'>(上川劣反下音离)</span>。</p>
<p>彌貞<span class='note-inline'>(上蜜卑反鄭注儀禮云益也假借字也說文正作[(弓*(企-止+爾))/土]從弓從[(企-止+爾)/土]聲俗作彌)</span>。</p>
<p>淈泥<span class='note-inline'>(上昆兀反考聲云水流貌攪令濁也)</span>。</p>
<p>韋悰<span class='note-inline'>(族宗反)</span>。</p>
<p>樝梨<span class='note-inline'>(上側加反鄭注禮記云樝梨之不臧者也郭璞云摣枝榦皆赤葉黃白花黑實箕山出甘樝也)</span>。</p>
<p>確陳<span class='note-inline'>(上苦角反)</span>。</p>
<p>負扆<span class='note-inline'>(依豈反周禮云凡封國命諸侯位設黼扆鄭注儀禮云如綈素屏風有斧文所以戶西也說文從戶衣聲)</span>。</p>
<p>靡覿<span class='note-inline'>(上眉彼反下亭歷反何注公羊傳云覿見也有本作覿義訓同古今正字從見賣聲)</span>。</p>
<p>為庵<span class='note-inline'>(烏倉反鄭注禮記云庵廬也廣雅草舍也古今正字從广奄聲)</span>。</p>
<p>偓促<span class='note-inline'>(上烏學反下䆫角反考聲云偓促褊小之貌)</span>。</p>
<p>盜跖<span class='note-inline'>(征亦反人名案莊子柳下惠弟也)</span>。</p>
<p>[奐-大+((〡*目)/一/乂)]遠<span class='note-inline'>(上火娉反劉兆注穀梁云[奐-大+((〡*目)/一/乂)]亦遠也說文從[目/ㄆ]人在穴上也[目/ㄆ]音火劣反)</span>。</p>
</div>
<div class='div-other'><a id='mulu4841' />
<p class='h2'>釋法淋本傳卷第三</p><p>徼妙<span class='note-inline'>(上古弔反考聲邊境外也韻詮云小道也蠻夷之塞也說文從敫彳聲彳音丑亦反)</span>。</p>
<p>鉅鹿<span class='note-inline'>(上渠語反郡名也)</span>。</p>
<p>袁旍<span class='note-inline'>(井情反道士名也)</span>。</p>
<p>噎氣<span class='note-inline'>(上煙結反)</span>。</p>
<p>而終<span class='note-inline'>(眾戎反埤蒼云終歿也死也古今正字從歺冬聲今從糸作終通用歺音丑葛反)</span>。</p>
<p>蕩瘵<span class='note-inline'>(齊薤反毛詩傳云瘵病也說文從疒音女厄反祭聲也)</span>。</p>
<p>龍堆<span class='note-inline'>(對雷反郭璞云聚土之高也古今正字從土<span class='corr'>隹</span>聲亦作塠義同也)</span>。</p>
<p>麟麕<span class='note-inline'>(上栗珍反公羊傳云麟者仁獸也有聖王則至其郊爾雅云麟麕身牛尾一角角端有肉顧野王云牡曰麒牝曰麟說文從鹿粦聲亦作麟下軌筠反公羊傳云有麋而角劉兆云麞也毛詩云野有死麕說文云此[簃-多+留]文麕字正從鹿囷省聲俗通作麇並同)</span>。</p>
<p>李耼<span class='note-inline'>(他甘反即老子也國語云柱下史伯陽也史記云李耳也)</span>。</p>
<p>掏攪<span class='note-inline'>(上道刀反埤蒼云掏杼也古今正字從手匋聲傳作桃音吐彫反非匋音同上下古巧反)</span>。</p>
<p>甄鸞<span class='note-inline'>(上軫人反人姓也)</span>。</p>
<p>癃跛<span class='note-inline'>(上六忠反蒼頡篇云癃痼疾也說文從疒隆聲下波麼反)</span>。</p>
<p>惘然<span class='note-inline'>(上音罔考聲云惘惆悵也)</span>。</p>
<p>殉道<span class='note-inline'>(上旬俊反應邵云殉營也謚法曰亾身從物曰殉古今正字從歺旬聲)</span>。</p>
<p>撞擊<span class='note-inline'>(上擢江反顧野王云撞猶擊也說文卂擣也從手童聲)</span>。</p>
<p>懕懕<span class='note-inline'>(伊閻反毛詩傳曰懕懕安靜也郭注爾雅云安詳也說文從心厭聲)</span>。</p>
<p>[莫/女]母<span class='note-inline'>(上暮蒲反古時醜女也)</span>。</p>
<p>鸋鴂<span class='note-inline'>(上侫丁反下蠲穴反廣雅云鸋鳺果羸飛女匠工雀也方言桑飛自關而東謂之鸋鳺俗名巧婦小鳥也說文並從鳥寧夬皆聲也夫音古快反也)</span>。</p>
<p>汨[泳-永+羅]<span class='note-inline'>(上冥壁反下音羅水名在長沙郡說文從水羅聲)</span>。</p>
<p>闐曀<span class='note-inline'>(上音田下煙結反傳作[門@壹]非也)</span>。</p>
<p>蘭葩<span class='note-inline'>(怕巴反說文云葩花也從草白巴聲)</span>。</p>
<p>庭雰<span class='note-inline'>(忿文反毛詩傳云雰雰雨雪盛貌)</span>。</p>
<p>八埏<span class='note-inline'>(衍仙反漢書音義云八埏地之八際也古今正字從土延聲)</span>。</p>
</div>
<div class='div-other'><a id='mulu4842' />
<p class='h2'>釋法琳本傳卷第四</p><p>淞井<span class='note-inline'>(上訟容反)</span>。</p>
<p>滬瀆<span class='note-inline'>(上胡古反下同木反郭璞注山海經及河圖蒼頡篇等云黃帝南登湯虛山臨干玄滬靈龜負書即此水也古今正字從水扈聲)</span>。</p>
<p>聸耳<span class='note-inline'>(上聸甘反山海經云聸耳國任姓郭璞云其人身大耳垂聸肩上說文耳垂也從耳詹聲亦作躭傳從人作儋亦通)</span>。</p>
<p>獻賝<span class='note-inline'>(下恥林反毛詩傳云賝寶也美寶為賝古今正字從貝罙聲亦作琛也)</span>。</p>
<p>於鑠<span class='note-inline'>(上音烏下商略反)</span>。</p>
<p>鞮譯<span class='note-inline'>(上底奚反禮記云五方之民言語不通嗜欲不同達其志通其欲西方曰狄鞮鄭玄注云皆世間之別名依其事類耳鞮之言知也今冀部有言狄鞮者也廣雅狄鞮譯也古今正字從革是聲下音亦)</span>。</p>
<p>慧賾<span class='note-inline'>(仕革反人名也)</span>。</p>
<p>焜煌<span class='note-inline'>(上魂本反下音皇方言云焜盛也毛詩傳云煌明也)</span>。</p>
<p>哈焉<span class='note-inline'>(上吐合反莊子云哈然似喪其偶司馬彪注云失其所故有似喪偶也文字典說從口合聲傳作嗒非也)</span>。</p>
<p>礧石<span class='note-inline'>(上雷罪反上聲亦作礧)</span>。</p>
<p>松檟<span class='note-inline'>(加雅反左傳云樹六檟於蒲圃郭注爾雅云檟山楸也梓屬葉小為檟說文從木賈聲亦作榎)</span>。</p>
<p>揣摩<span class='note-inline'>(上初累反下麼波反杜注左傳云度高下曰揣顧野王云謂相量度也韓康伯注周易云摩相切摩也鬼谷子有揣摩二篇說文云二字並從手從瑞省從麼省聲摩字字書或作攠)</span>。</p>
<p>崢嶸<span class='note-inline'>(上仕耕反下獲萌反許叔重注淮南子云崢嶸山谷高險貌也廣雅云崢嶸深冥高峻也說文正作崝訓與上同二字並從山爭榮皆聲也)</span>。</p>
<p>插漢<span class='note-inline'>(上初洽反)</span>。</p>
<p>斜瞰<span class='note-inline'>(堪敢反字書云瞰望也視也亦作闞)</span>。</p>
<p>沮漳<span class='note-inline'>(上士余反下音章二水名在當陽)</span>。</p>
<p>楚都<span class='note-inline'>(覩胡反即正都字)</span>。</p>
<p>瀺灂<span class='note-inline'>(上仕銜反下仕角反說文云水滴下小聲也並從水毚爵皆聲也)</span>。</p>
<p>鼯鼠<span class='note-inline'>(上五胡反爾雅云鼯鼠夷鼬也郭璞注云狀如小狐肉翅翅尾頸脅毛紫色背上蒼黃腹下黃白觜頷似鼠脚短瓜長尾如狐尾飛行且生故名飛生音如小兒古今正字從鼠吾聲鼬音由頷音含敢反)</span>。</p>
<p>鯢魚<span class='note-inline'>(上詣奚反)</span>。</p>
<p>飛[夢-夕+疋]<span class='note-inline'>(麥耕反杜注左傳云能上樹鳴如小兒聲甍屋棟也說文從瓦從夢省聲)</span>。</p>
<p>併羅<span class='note-inline'>(上苾邊反廣雅併羅列也說文從人并聲亦作駢傳作軿音薄丁反非此用也)</span>。</p>
<p>盥漱<span class='note-inline'>(上官椀反說文云盥澡手也從臼水臨皿傳從水作盥非也下搜救反盪口也)</span>。</p>
<p>僧捷<span class='note-inline'>(潛葉反)</span>。</p>
<p>蕭琂<span class='note-inline'>(音言人名也)</span>。</p>
<p>碧㭜<span class='note-inline'>(音戎木名)</span>。</p>
<p>枳梖<span class='note-inline'>(上吉以反下俱宇反山木名也)</span>。</p>
<p>藥銚<span class='note-inline'>(調弔反)</span>。</p>
<p>秀巘<span class='note-inline'>(言蹇反)</span>。</p>
<p>蓴芡<span class='note-inline'>(上順倫反顧野王云今江東水中有蓴菜人多食之也下鉗歛反鄭注周禮云芡鷄頭草也古今正字並從草專欠皆聲)</span>。</p>
</div>
<div class='div-other'><a id='mulu4843' />
<p class='h2'>釋法琳本傳卷第五</p><p>沆瀣<span class='note-inline'>(上航即反下骸戒反楚辭云沆瀣北方夜半子時氣也古今正字並從水從亢韰皆聲)</span>。</p>
<p>末袥<span class='note-inline'>(湯洛反廣雅云袥大也說文從衣石聲)</span>。</p>
<p>崦嵫<span class='note-inline'>(上掩廉反下音茲埤蒼云崦嵫山名也郭注山海經云日沒所入山也)</span>。</p>
<p>旭日<span class='note-inline'>(上凶玉反毛詩傳云旭日始出大昕之時也)</span>。</p>
<p>鳴鐃<span class='note-inline'>(閙交反周禮云鐃如鈴無舌有鼻如鳴之以正擊而鼓之也俗号銅鈸說文小鉦也從金堯聲)</span>。</p>
<p>飛櫩<span class='note-inline'>(葉占反劉兆注穀梁云櫩屋梠也文字集略作簷梠音呂)</span>。</p>
<p>邐迤<span class='note-inline'>(上力氏反下移爾反)</span>。</p>
<p>馺灑<span class='note-inline'>(上三合反下沙賈反)</span>。</p>
<p>文[木*((奐-大)/比)]<span class='note-inline'>(鼻紕反蒼頡篇云[木*((奐-大)/比)]檐也聲類屋連綿也說文梠也從木[奐-大+比]聲)</span>。</p>
<p>接幰<span class='note-inline'>(軒偃反釋名云車幰所以禦熱也顧野王云今謂布脹車上為幰古今正字從巾憲聲)</span>。</p>
<p>連鑣<span class='note-inline'>(表苗反考聲云馬排末也說文馬銜也從金麃聲)</span>。</p>
<p>頞鞞<span class='note-inline'>(上安葛反下陛迷反)</span>。</p>
<p>焴爚<span class='note-inline'>(上融宿反埤蒼云光曜貌也廣雅熾也下陽削反說文云爚火光也二字並從火育龠皆聲傳作[虫*蘥]非也焴或作煜)</span>。</p>
<p>清飆<span class='note-inline'>(必遙反)</span>。</p>
<p>褫緗巾<span class='note-inline'>(上池爾反義已釋破邪論說文從衣虒聲傳作䝞非也中想羊反考聲云淺黃色正作纕古今正字)</span>。</p>
<p>跍屣<span class='note-inline'>(上音帖考聲云跕屣徐行也履踐也)</span>。</p>
<p>瞀亂<span class='note-inline'>(上矛候反鄭注禮記云瞀目不明貌也說文云從目敄聲也)</span>。</p>
<p>基址<span class='note-inline'>(音止古今正字云址亦基也從土止聲傳作墌非也)</span>。</p>
<p>氛沵<span class='note-inline'>(上音紛下犁帝反[袖-由+芺]氣也)</span>。</p>
<p>流湎<span class='note-inline'>(綿褊反)</span>。</p>
<p>隤綱<span class='note-inline'>(上隊雷反考聲云物下墜也壞也毀也說文從阜[爿*貴]省聲[爿*貴]音同上古今正字從阜貴聲傳作穨非也下哥航反)</span>。</p>
<p>覈其<span class='note-inline'>(上衡革反說文考實事也從西敫聲西音呵嫁反敫音藥)</span>。</p>
<p>郗愔<span class='note-inline'>(上恥離反下挹[泳-永+(瑤-王)]反人姓名也)</span>。</p>
<p>淪湑<span class='note-inline'>(上律脣反下息余反韻略云湑沈也文字典說從水胥聲傳作消俗字也)</span>。</p>
<p>坏幻<span class='note-inline'>(上配枚反說文云坯瓦不燒也從土不聲下還慣反)</span>。</p>
<p>詿誤<span class='note-inline'>(上古賣反下吳故反)</span>。</p>
<p>[舟*絭]塵<span class='note-inline'>(上時登反說文云[舟*絭]緘也周書有金[舟*絭]之旨從糸朕聲)</span>。</p>
<p>窊隆<span class='note-inline'>(上乙瓜反說文云窊污邪下也從穴瓜聲)</span>。</p>
<p>邈爾<span class='note-inline'>(上尨剝反下音爾王逸注楚辭云邈邈遠也古今正字從辵貌聲經作貌草名非也)</span>。</p>
<p>斖斖<span class='note-inline'>(微匪反考聲云美也勉也進也正作娓)</span>。</p>
</div></div>
<div class='div-other'><a id='mulu4844' />
<p class='h1'>集沙門不應拜俗等事六卷并序</p>
<div class='div-other'><a id='mulu4845' />
<p class='h2'>集沙門不拜俗議序</p><p>端宸<span class='note-inline'>(慎真反賈注國語宸室也說文云從宀辰聲)</span>。</p>
<p>肅扆<span class='note-inline'>(衣豈反爾雅戶牖之間謂之扆郭璞曰䆫東戶西也說文從戶衣聲)</span>。</p>
<p>斑屣<span class='note-inline'>(八攀反聲類班駮也小呂文雜也大呂文彰貌也說文集訓從刀作班義別也正作辨說文亦作蠲玨音角下師綺反聲類鞮也說文屣履也亦作[革*徙]或作[革*徙])</span>。</p>
<p>之儁<span class='note-inline'>(遵峻反許叔重注淮南子儁才過千人曰儁考聲云有其異威力也說文從[雋-隹]倠今集文多作俊俗字也凹橫弓字也)</span>。</p>
<p>弛紐<span class='note-inline'>(詩是反杜注左傳㢮解也廣雅緩也說文從弓從也下女九反)</span>。</p>
<p>星潯<span class='note-inline'>(習林反許叔重注淮南子潯涯也說文旁深也)</span>。</p>
<p>褫照<span class='note-inline'>(池爾反考聲褫落也說文從衣虒聲集文作褫非也)</span>。</p>
<p>罽賓<span class='note-inline'>(居例反罽賓國名也)</span>。</p>
<p>同嬉<span class='note-inline'>(喜其反蒼頡篇嬉戲也說文亦作娭)</span>。</p>
<p>曖而<span class='note-inline'>(哀岱反考聲云曖日光景也說文從日愛聲)</span>。</p>
<p>茵藹<span class='note-inline'>(壹隣反鄭注禮記茵蓐也下哀葢反爾雅藹容止也又盛也說文從艸謁聲)</span>。</p>
<p>悰上人<span class='note-inline'>(在宗反僧名也)</span>。</p>
<p>聳珍<span class='note-inline'>(粟勇反考聲聳高也說文從耳從聲或作聳)</span>。</p>
<p>姱節<span class='note-inline'>(苦麻反字林姱大也王逸注楚辭姱好也說文從女夸聲亦作夸或作䠸)</span>。</p>
<p>秋䗲<span class='note-inline'>(栗信反考聲䗲螢也毛詩傳熠燿也說文從生粦聲亦作粦燐也)</span>。</p>
<p>春蛙<span class='note-inline'>(烏瓜反媧字取乖之濁聲說文蛙蝦蟇也正作鼃也)</span>。</p>
<p>臣翜<span class='note-inline'>(山甲反人名也)</span>。</p>
<p>髠削<span class='note-inline'>(苦昆反說文髡剃也從髟兀聲)</span>。</p>
<p>王謐<span class='note-inline'>(彌必反人名也)</span>。</p>
<p>眷眄<span class='note-inline'>(厥倦反毛詩傳眷顧也孔注尚書視也說文從目卷省聲下莫遍反說文眄目偏合邪視也從目從丐聲丐音彌演反)</span>。</p>
<p>㦎然<span class='note-inline'>(呼麥反廣雅㦎慧也說文從心畫聲)</span>。</p>
<p>彌濃<span class='note-inline'>(蜜移反鄭注儀禮云益也說文從弓爾聲集文作彌俗字也下女龍反說文濃多貌也)</span>。</p>
<p>鎣其<span class='note-inline'>(烏定反博雅鎣飾也亦作鎣)</span>。</p>
<p>緬至<span class='note-inline'>(彌衍反賈注國語緬思貌劉兆注公羊輕而薄也說文從糸面聲亦作[糸*丐])</span>。</p>
<p>筌蹄<span class='note-inline'>(七宜反司馬彪注莊子筌捕魚具也說文從竹全聲集文從草荃非此義也)</span>。</p>
<p>宗轍<span class='note-inline'>(直列反杜注左傳轍車跡也集略從足作[跳-兆+(轍-車)]非也)</span>。</p>
<p>敬戢<span class='note-inline'>(側立反字林凡收藏物皆曰戢也毛詩傳云戢聚也說文從或咠聲咠音七入反)</span>。</p>
<p>濠上<span class='note-inline'>(号高反韻略濠梁也莊慧所遊處也顧野王云水名也說文從水豪聲)</span>。</p>
<p>餼羊<span class='note-inline'>(希既反杜注左傳生曰餼熟曰饔鄭注儀禮以牲曰餼餼猶廩給也埤蒼饋也說文從食氣聲)</span>。</p>
<p>剔髮<span class='note-inline'>(鄭注禮記剔鬀髮也正作鬄古作逖)</span>。</p>
</div>
<div class='div-other'><a id='mulu4846' />
<p class='h2'>集沙門不拜俗議卷第二</p><p>遯世<span class='note-inline'>(徒頓反鄭注禮記遯逃也王逸注楚辭云隱也廣雅避也又去也正作遁同或作遁)</span>。</p>
<p>關鍵<span class='note-inline'>(古還反下䖍蹇反周禮司門掌授管鍵以啟閉國門也方言云關東謂鑰為鍵)</span>。</p>
<p>羇死<span class='note-inline'>(京奇反廣雅羇寄也說文從[网-(ㄨ*ㄨ)+又]從䩭集文作䩭古字)</span>。</p>
<p>瞽瞍<span class='note-inline'>(姑五反鄭注禮記無目謂之瞽說文從目鼓聲下蘇走反鄭注禮記有目無眸子曰瞍說文從目叜聲集文作叜非也)</span>。</p>
<p>餱粮<span class='note-inline'>(后溝反毛詩傳云餱食也說文乾食也從食侯聲集文作糇俗字也下力張反孔注尚書粮儲庤[米*复]糒使足食也顧野王云粮粮也亦作糧)</span>。</p>
<p>鸛蚊<span class='note-inline'>(古亂反毛詩傳云鸛水鳥長鳴而喜箋云水鳥將陰雨則鳴穆天子傳云鸛鷄日飛八百里郭璞云即鵑鷄鵠屬也說文從鳥從雚聲下音文也)</span>。</p>
<p>駑鈍<span class='note-inline'>(弩胡反博雅駑駘也禮記囟年乘駑馬顧野王云六種馬最下者也)</span>。</p>
<p>逷自<span class='note-inline'>(聽歷反爾雅云逷遠也正作逖)</span>。</p>
<p>龍阜<span class='note-inline'>(浮有反爾雅大陸曰阜廣雅丘無石曰阜象形字集文作埠非也)</span>。</p>
<p>賮寶<span class='note-inline'>(秦信反蒼頡篇賮財貨說文從貝[盡-皿]聲)</span>。</p>
<p>甿階<span class='note-inline'>(麥耕反博雅甿癡也說文田民也從田亾聲)</span>。</p>
<p>更號<span class='note-inline'>(胡到反孔注尚書號施令也集文作蹏非也)</span>。</p>
<p>讜言<span class='note-inline'>(當朗反聲類讜善言也顧野王云讜直言也)</span>。</p>
<p>猗歟<span class='note-inline'>(倚知反毛詩傳云猗嗟歎辭說文從犭奇聲下與諸反孔注論語歟語辭也韻略作㺞)</span>。</p>
</div>
<div class='div-other'><a id='mulu4847' />
<p class='h2'>集沙門不拜俗議卷第三</p><p>謇[言*(遻-(這-言))]<span class='note-inline'>(居展反周易謇難也方言謇吃也楚語也郭璞云亦北方通語也聲類亦作謇字下我各反顧野王云[言*(遻-(這-言))]正直之言也廣雅[言*(遻-(這-言))]語也)</span>。</p>
<p>之躅<span class='note-inline'>(重錄反漢書音義躅跡也三輔謂牛蹄處為躅)</span>。</p>
<p>瀨鄉<span class='note-inline'>(來蓋反)</span>。</p>
<p>輶軒<span class='note-inline'>(以周反毛詩傳輶輕車也說文從車酋聲酋音同上下許言反左傳乘軒者大夫車也說文從車于聲也)</span>。</p>
<p>寮寀<span class='note-inline'>(了彫反爾雅寮官也亦作潦下倉改反爾雅寀官也說文從宀釆聲也)</span>。</p>
<p>亟涉<span class='note-inline'>(欺吏反爾雅亟數也音朔又音兢力反說文從二從人從口從又又音手也言人君天地之間口手為亟)</span>。</p>
<p>窊隆<span class='note-inline'>(烏瓜反說文[穴/爪]邪下也從穴瓜聲下力中反)</span>。</p>
<p>九垓<span class='note-inline'>(改孩反許叔重注淮南子九垓九天此從土亥聲)</span>。</p>
<p>慙惕<span class='note-inline'>(雜含反說文慙媿也從心斬聲下天曆反孔注尚書惕懼也毛詩傳云惕忉也忉音刀說文從心易聲)</span>。</p>
<p>稊稗<span class='note-inline'>(弟西反爾雅稊似稗一名英說文從禾弟聲下蒲賣反杜注左傳云稗似穀非穀也說文從禾卑聲)</span>。</p>
<p>凋訛<span class='note-inline'>(鳥寮反說文凋刻鏤晝文也正作彫爾雅作雕古文作彫)</span>。</p>
<p>竊服<span class='note-inline'>(遷薛反鄭注周禮云竊盜也說文從穴廿米從[├/(咼-┌+人)]集文從爿作竊非也)</span>。</p>
<p>天睠<span class='note-inline'>(厥倦反前已釋)</span>。</p>
<p>刳斮<span class='note-inline'>(苦姑反孔注尚書刳剔也說文從刀夸聲下側略反孔注尚書斮折也爾雅削也廣雅斷也說文從斤昔聲)</span>。</p>
<p>弗靡<span class='note-inline'>(靡陂反費也)</span>。</p>
<p>駁雜<span class='note-inline'>(邦角反司馬彪注莊子踳駁不調壹也說文駁不純也從馬爻聲)</span>。</p>
<p>簪紱<span class='note-inline'>(側林反蒼頡篇云簪笄也男子以固冠婦人為首飾說文從竹替聲下分物反蒼頡篇紱綬也說文從糸犮聲字書亦作[糸*市])</span>。</p>
<p>研覈<span class='note-inline'>(五肩反博雅研思慮熟也說文作研字字書作[研/木]下行革反說文覈考實事也從西敫聲)</span>。</p>
<p>義藉<span class='note-inline'>(情夜反周易藉用白茅顧野王云藉薦也說文從草耤聲)</span>。</p>
<p>彞章<span class='note-inline'>(以脂反鄭注禮記云彞法也爾雅常也尚書彝倫攸敘是也說文從糸米廾[雪-雨])</span>。</p>
<p>衷道<span class='note-inline'>(竹隆反說文衷誠也從衣中聲集文作[囊-(襄-衣)]非也)</span>。</p>
<p>復軔<span class='note-inline'>(仁振反王逸注楚辭云軔支木車也說文礙車也從車刃聲也)</span>。</p>
<p>翾鵬<span class='note-inline'>(血玄反說文小蟲飛也從羽睘聲下蒲騰反莊子云北溟有魚名曰鯤鯤化而為鳥曰鵬)</span>。</p>
<p>逸鷃<span class='note-inline'>(鳥諫反賈注國語云鷃一名鴈或作鴳)</span>。</p>
<p>芟薙<span class='note-inline'>(所銜反毛詩云芟除草也說文從草從殳下體計反鄭注禮記薙迫地芟草燒之草不復生大雨降其地美可耕稼也說文從草雉聲)</span>。</p>
<p>蔕芬<span class='note-inline'>(丁計反聲類蔕果鼻也下芳文反方言芬香也)</span>。</p>
<p>搔首<span class='note-inline'>(㛮刀反許叔重注淮南子云搔抓也說文刮也從手蚤聲)</span>。</p>
<p>捫心<span class='note-inline'>(莫奔反聲類捫摸也說文從手門聲也)</span>。</p>
<p>隳肝<span class='note-inline'>(許規反杜注左傳云隳毀也說文從爾從隋聲也)</span>。</p>
<p>叡想<span class='note-inline'>(悅歲反賈注國語云叡明也廣雅智也孔注尚書聖也說文從[(├/(月-一))*又]從目從谷省聲古文作睿籀文作叡集文作叡非[(├/(月-一))*又]音在安反)</span>。</p>
<p>懷鉛<span class='note-inline'>(悅泉反考聲云錫類也說文鉛青金也從金㕣聲)</span>。</p>
<p>萬藾<span class='note-inline'>(來帶反韻詮云藾草也顧野王玉篇云蒿屬也藾蒿薛蒿也說文從草賴聲)</span>。</p>
<p>靦顏<span class='note-inline'>(上天典反韻詮云面慙也韻英云面恧也或作靦[面*(└@人)]靦考聲云慙辱之時面且羞恥也說文面見貌從面見聲)</span>。</p>
<p>赧畏<span class='note-inline'>(女簡反說文赧面慙赤也從赤及聲及音展從皮非也)</span>。</p>
</div>
<div class='div-other'><a id='mulu4848' />
<p class='h2'>集沙門不拜俗議卷第四</p><p>沛王府<span class='note-inline'>(補蓋反郡名也)</span>。</p>
<p>沖寂<span class='note-inline'>(情歷反方言寂安靜也說文無人聲也古作[家-?]或作寂今通俗作寂)</span>。</p>
<p>紉[緇-田+(凵@士)]<span class='note-inline'>(女珍反顧野王云紉繩縷也郭璞注方言今亦作線貫針為紉廣雅紉裂也說文從糸刃聲下滓基反毛詩傳云[緇-田+(凵@士)]帛黑色也說文從糸[巢-果+(凵@士)]聲[巢-果+(凵@士)]音[緇-田+(凵@士)]集文作緇俗字也)</span>。</p>
<p>稽顙<span class='note-inline'>(上溪禮反考聲云拜而首至地又至手也又作稽愽雅作稽下桑朗反方言顙額也何休注公羊云稽顙謂叩頭於地也)</span>。</p>
<p>鼓檝<span class='note-inline'>(上姑五反動也說文從豈從[山/又]音討刀反集文從皮作皷誤也壴音朱樹反下子葉反毛詩傳檝行船具也又棹也亦作揖)</span>。</p>
<p>舟航<span class='note-inline'>(胡郎反方言航舟名也說文從舟元聲集文作航俗字也)</span>。</p>
<p>探[頤-頁+(朿/貝)]<span class='note-inline'>(他含反說文探甞試取其意也從手罙聲罙音深下仕責反劉獻注周易賾幽深之極稱也說文從頤責聲集文作賾俗字也)</span>。</p>
<p>宕<span class='note-inline'>(杜浪反說文宕度於所往也又過也從宀石聲)</span>。</p>
<p>窈冥<span class='note-inline'>(上腰鳥反郭注爾雅窈幽靜也說文深遠也從穴幼聲下莫瓶反毛詩傳云冥夜也說文幽暗也從曰從六謂十六日而月始虧冖聲)</span>。</p>
<p>嶷爾<span class='note-inline'>(上魚力反字指曰巔嶷上峯貌也下而紙反)</span>。</p>
<p>圓湛<span class='note-inline'>(直減反案湛猶清也考聲水澄貌也說文從水從甚聲)</span>。</p>
<p>忸金<span class='note-inline'>(女六反賈逵注國語忸怩慙色在顏也廣雅云戚咨也說文從心甚聲)</span>。</p>
<p>蒭蕘<span class='note-inline'>(上測俱反下皎堯反毛詩傳云蒭蕘草薪也)</span>。</p>
<p>樽爼<span class='note-inline'>(祖昆反鄭注周禮楢酒器也說文作尊又作鐏亦作[酉*尊]下側所反孔注論語爼禮器也方言肉几也說文從半肉在且上也)</span>。</p>
<p>[讂-目+(目*〡)]聞<span class='note-inline'>(血絹反蒼頡篇讂懸書有所求也說文流言也又語不實也從言敻聲集又作讂不成字也)</span>。</p>
<p>浹淢<span class='note-inline'>(茲頰反韓詩浹沾徹也遍也毛詩傳浹達也說文從水夾下榮洫反洫音兄域反孟子域居也說文封也或從土或聲)</span>。</p>
<p>彩絢<span class='note-inline'>(血絹反馬注論語絢文貌也鄭注儀禮彩文成曰絢說文從糸從旬聲)</span>。</p>
<p>迦膩色迦<span class='note-inline'>(尼致反梵語王号也)</span>。</p>
<p>親紆<span class='note-inline'>(依于反杜注左傳云紆曲也說文縈紆也從糸于聲)</span>。</p>
<p>之蹕<span class='note-inline'>(賓蜜反鄭住周禮蹕謂止行者清道若今時警蹕也說文從足畢聲)</span>。</p>
<p>凝[奐-大+((〡*目)/一/乂)]<span class='note-inline'>(魚陵反下血縣反劉兆注穀梁[奐-大+((〡*目)/一/乂)]深遠也說文從[目/(敲-高)]人在穴上[目/(敲-高)]音兄劣反)</span>。</p>
<p>希締<span class='note-inline'>(弟奚反王逸注楚辭締結也說文結不解也從糸帝聲)</span>。</p>
<p>理懵<span class='note-inline'>(墨鄧反杜注左傳懵悶也考聲慙也或作瞢也)</span>。</p>
<p>釁伐<span class='note-inline'>(許覲反杜注左傳云釁罪也說文從分從酉集文從[川*〡]作釁非也)</span>。</p>
<p>聽矚<span class='note-inline'>(鍾辱反韻略矚視也說文從目屬聲集文作矚俗字也)</span>。</p>
<p>寰中<span class='note-inline'>(滑關反劉兆注穀梁傳寰王者千里內封域也說文從宀睘聲也)</span>。</p>
<p>弛法<span class='note-inline'>(詩紙反前已釋訖)</span>。</p>
<p>紊典<span class='note-inline'>(文奮反孔注尚書紊亂也說文從糸文聲集文作[父/糸]非也)</span>。</p>
<p>而<span class='corr'>汩</span><span class='note-inline'>(雲筆反王逸注楚辭泪去也方言疾也從水曰聲曰音越)</span>。</p>
<p>馴巨<span class='note-inline'>(侚遵反博雅云馴禽獸擾狎也司馬彪注莊子馴從也說文從馬川聲)</span>。</p>
<p>不揣<span class='note-inline'>(抅委反柱注左傳揣度也說文量也從手瑞省聲)</span>。</p>
</div>
<div class='div-other'><a id='mulu4849' />
<p class='h2'>集沙門不拜俗議卷第五</p><p>較而<span class='note-inline'>(江岳反博雅云較明也說文從車交聲)</span>。</p>
<p>豆盧暕<span class='note-inline'>(古限反人名也集文從東作暕誤也)</span>。</p>
<p>白虹<span class='note-inline'>(胡公反爾雅螮蝀虹也白虹者卷氣也)</span>。</p>
<p>裨教<span class='note-inline'>(婢支反毛詩傳云裨厚也博雅典也說文增也從示卑聲)</span>。</p>
<p>纔高<span class='note-inline'>(在來反東觀漢記纔僅能也考聲云蹔也說文云從糸毚聲毚音牀咸反也)</span>。</p>
<p>膜拜<span class='note-inline'>(莫音郭注穆天子傳膜胡跪禮佛稱南膜也說文從肉莫聲)</span>。</p>
<p>覿天<span class='note-inline'>(庭歷反何注公羊傳覿見也說文從見賣聲)</span>。</p>
<p>黼縠<span class='note-inline'>(方武反爾雅黼繡也文章也郭注云黼文畫為斧文也鄭注禮記云以羔與狐白雜為黼文也說文從薾甫聲薾音丁雉反下紅穀反釋名云縠紗也說文羅屬也從糸[穀-(一/禾)]聲)</span>。</p>
<p>鷩弁<span class='note-inline'>(鞭滅反鄭注周禮畫鷩雉所謂華虫也山海經云華山多赤鷩郭注云雉屬也赤冠背金色頭綠尾中有赤毛鮮明爾雅云似山鷄而小杜注左傳云鷩山雉以立秋來立冬入水化為蛤也說文從鳥敝聲下皮變反說文弁冕也)</span>。</p>
<p>弱齔<span class='note-inline'>(禮記云二十曰弱冠下初謹反鄭注周禮男子八歲毀齒曰齓說文從齒七聲集文作齓非也)</span>。</p>
<p>黔首<span class='note-inline'>(儉廉反鄭注禮記黔首民也說文從黑今聲)</span>。</p>
<p>澹泊<span class='note-inline'>(談濫反下傍愽反)</span>。</p>
<p>莘莘<span class='note-inline'>(所臻反毛詩傳云莘莘眾多貌又長貌也說文從草辛聲)</span>。</p>
<p>長撎<span class='note-inline'>(依計反說文揖揖也從手壹聲)</span>。</p>
<p>璽誥<span class='note-inline'>(思紫反鄭注周禮云璽印也賈注國語封書也應劭注漢書信也說文從玉爾聲下高号反爾雅誥謹也古王者号今以謹勅也)</span>。</p>
<p>且[斀-(句-口+虫)+(((嘹-口)-小)-日+干)]<span class='note-inline'>(盈益反孔注尚書斁厭也說文終也解也從支睪聲集文從犬作[睪*犬]誤也)</span>。</p>
<p>愧怍<span class='note-inline'>(鬼位反杜注左傳愧慙也博雅恥也說文作媿下藏作反說文云怍慙也從心乍聲)</span>。</p>
<p>猊國<span class='note-inline'>(五奚反師子也或作麂也)</span>。</p>
<p>[葸-十+夕]山<span class='note-inline'>(麤紅反集文作葱誤也)</span>。</p>
</div>
<div class='div-other'><a id='mulu4850' />
<p class='h2'>集沙門不拜俗議卷第六</p><p>程士顒<span class='note-inline'>(虞恭反)</span>。</p>
<p>諛邪<span class='note-inline'>(庾朱反說文諛諂也從言臾聲集文作諭俗字也)</span>。</p>
<p>[(一/(匚*〡*〡*(巨-匚)))/貝]眾<span class='note-inline'>(莫候反毛詩傳云賈買也說文從貝夘集文作貿俗誤)</span>。</p>
<p>媲偶<span class='note-inline'>(批計反考聲云匹也比也說文媲妃也從女毗聲毗音卑雞反)</span>。</p>
<p>[竺-二+(凵@(人*了*人))]杖<span class='note-inline'>(合甘反玉篇云實心竹也俗曰滿中竹出南中堪為柱杖正字從竹函聲)</span>。</p>
<p>絀以<span class='note-inline'>(椿律反廣雅絀縫也說文從糸出聲)</span>。</p>
<p>淪湑<span class='note-inline'>(相與反韻詮云露貌從水)</span>。</p>
<p>忍鎧<span class='note-inline'>(開愛反說文甲也從金豈聲或上聲也)</span>。</p>
<p>慣甲<span class='note-inline'>(開患反衣甲也或作遦著甲也)</span>。</p>
<p>慴魔<span class='note-inline'>(章葉反爾雅懼[悍-干+目]也或作懾)</span>。</p>
<p>㪷藪<span class='note-inline'>(上音斗考聲云斗藪振訊扞衣裳也或曰頭陁㪷藪煩惱也少欲知足也)</span>。</p>
<p>襵衣<span class='note-inline'>(上占葉反博雅襵襞衣也說文從衣聶也)</span>。</p>
<p>孜孜<span class='note-inline'>(子思反孔注尚書孜孜不懈怠說文汲汲也)</span>。</p>
<p>癵傴<span class='note-inline'>(劣拳反手足病也集文作攣亦通下嫗矩反博雅云傴僂曲脊也)</span>。</p>
<p>齒齲<span class='note-inline'>(駈字反說文齲齒病也從齒禹聲)</span>。</p>
<p>郯子<span class='note-inline'>(淡南反人姓也造烏占)</span>。</p>
<p>恂恂<span class='note-inline'>(思遵反王肅注論語云恂恂溫恭貌也廣雅云敬也郭注爾雅恒戰慄也說文從心旬聲)</span>。</p>
<p>蠱爻<span class='note-inline'>(上音古鄭注周禮云蠱毒也周易有蠱卦下効交反卦六爻也)</span>。</p>
<p>談誚<span class='note-inline'>(䕴曜反孔注尚書云誚相責讓也蒼頡篇云訶也又嬈也方言齊楚宋衛之間謂讓曰誚又作譙)</span>。</p>
<p>蠹害<span class='note-inline'>(都故反穆天子傳云蠧食書虫也說文木皮內虫也)</span>。</p>
<p>螟螣<span class='note-inline'>(覔瓶反下鄧得反毛詩傳云食禾苗心曰螟食苗葉曰螣說文從虫作[虫*貨]集文作[虫*(券-刀+小)]誤也)</span>。</p>
<p>八紘<span class='note-inline'>(獲萠反許注淮南子云八紘謂之八方說文從糸厷聲)</span>。</p>
<p>盤蔚<span class='note-inline'>(氳欻反蒼頡篇云蔚蔚文也又盛也說文從廾尉聲)</span>。</p>
<p>自糜<span class='note-inline'>(美悲反說文麋粥也)</span>。</p>
<p>埏形<span class='note-inline'>(設連反許注淮南子埏柳土為器也說文從土廷聲)</span>。</p>
<p>塵黷<span class='note-inline'>(同鹿反蒼頡篇云垢黷也說文握持垢也從黑賣聲)</span>。</p>
<p>扆旒<span class='note-inline'>(依豈反鄭注周禮扆斧謂之黼其繡帛黑彩也以絳皂為質扆制如屏風然鄭注儀禮如縑素屏風有斧文所以示威也說文從戶衣聲下柳由反毛詩傳云旒章也顧野王云旒即斿也禮記天子玉藻十有二旒是也說文從於㐬聲於音偃㐬音流)</span>。</p>
<p>膚腠<span class='note-inline'>(下倉候反鄭注儀禮腠膚理也說文從肉奏聲)</span>。</p>
<p>耆耋<span class='note-inline'>(田結反爾雅耋老也毛詩傳曰八十日耋孫炎子曰老人面色加鐵也說文從老)</span>。</p>
<p>式抃<span class='note-inline'>(皮變反王逸注楚辭云交手曰抃說文云拊手箠也從手卞聲也或作拚也)</span>。</p>
<p>楚箠<span class='note-inline'>(隹累反說文箠以杖擊也從竹或作捶)</span>。</p>
<p>罄爝<span class='note-inline'>(輕逕反爾雅罄盡也說文從缶殸聲音口耕反下子藥反字書爝苣火也說文云以火拂除祅也從火)</span>。</p>
<p>淵壑<span class='note-inline'>(烏玄反說文淵水深也從水淵聲廟諱呼取泉音下呵各反山海經云壑谿也爾雅云虛也說文云溝也從[(├/(同-(一/口)+、))*又]從谷集文從土作[((├/(同-(一/口)+、))*又)/土]亦通也)</span>。</p>
</div></div>
<p class='juan'>一切經音義卷第八十八</p>
</div><!-- end of div[@id='body'] -->
</body></html>