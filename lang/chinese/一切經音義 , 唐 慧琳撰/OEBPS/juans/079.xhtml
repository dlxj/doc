<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu4677' />一切經音義卷第七十九</p><p class="byline">翻經沙門慧琳撰</p><p>音經律異相　從第二十三卷盡第五十</p>

<div class='div-other'><a id='mulu4678' />
<p class='h2'>經律異相卷第二十三</p><p>瑰瑋<span class='note-inline'>(上古回反毛詩傳曰瑰石之美者次於玉也埤蒼瑰瑋珍琦也說文玫瑰也從玉形聲字也或從壞經文作璝誤用非也考聲瑰瑋身材奇絕長大也古今正字從玉)</span>。</p>
<p>檀膩䩭<span class='note-inline'>(中尼智反下寄冝反梵語西國女人名也或作羇亦通)</span>。</p>
<p>腹潰<span class='note-inline'>(下回對反考聲云潰穴也散也蒼頡篇云決也說文漏也從水貴聲)</span>。</p>
<p>坏諭<span class='note-inline'>(上配梅反考聲云坏瓦器未燒者曰坏說文從土形聲字)</span>。</p>
<p>撞鍾<span class='note-inline'>(上濯江反顧野王云撞猶擊也文字典說云杵擣也旁㓨也從手童聲)</span>。</p>
<p>煒曄<span class='note-inline'>(上韋鬼反毛詩傳曰煒赤色考聲云煒曄光彩盛也說文從火韋聲下炎輒反毛詩傳曰暐曄震雷聲楚辭熾也說文光也從日華聲也)</span>。</p>
</div>
<div class='div-other'><a id='mulu4679' />
<p class='h2'>經律異相卷第二十四</p><p>纖傭<span class='note-inline'>(上相閻反下寵龍反毛詩傳云傭均停也或從肉作傭古今正字均直從人庸聲庸音庸)</span>。</p>
<p>間鈿<span class='note-inline'>(下田錢反考聲云以珍寶廁填也裝飾也經從王作瑱誤也非本字)</span>。</p>
<p>如[(穀-禾)/手]<span class='note-inline'>(下釣候反考聲[(穀-禾)/手]謂取牛羊乳也從手殼省聲)</span>。</p>
<p>牛湩<span class='note-inline'>(家用反吳音呼乳汁為湩今江南見行此音從水重聲)</span>。</p>
<p>儜弱<span class='note-inline'>(上搦耕反吳音文字集略云惡也病也考聲弱也從人寧聲)</span>。</p>
<p>怖縮<span class='note-inline'>(下所六反韓詩縮歛也退也形聲字)</span>。</p>
<p>相昞<span class='note-inline'>(下兵皿反前第四卷已釋)</span>。</p>
<p>燈炷<span class='note-inline'>(上音登文字典說燈明也從火下朱樹反集訓作主主者燈心主也)</span>。</p>
<p>噢噎<span class='note-inline'>(上憂六反埤蒼云噢內悲也杜注左傳云噢痛念之聲古今正字從口奧聲下煙結反毛詩傳云噎憂不能息也考聲云氣塞胷喉也或作饐說文飯窒也從口壹聲)</span>。</p>
<p>眴<span class='note-inline'>(上玄絹反前第八已說)</span>。</p>
<p>蹊徑<span class='note-inline'>(上胡雞反杜注左傳云蹊谷中徑也鄭注禮記云禽獸之道也古今正字山谷中小道也從足奚聲也)</span>。</p>
<p>持櫛<span class='note-inline'>(下臻瑟反考聲云櫛梳也說文梳比總名也從木節聲梳音疏)</span>。</p>
<p>名喃<span class='note-inline'>(下嬭咸反梵語西國王名也合從言作諵從口南聲俗字也)</span>。</p>
<p>肉皰<span class='note-inline'>(下炮皃反考聲皰面上細瘡也說文皰肉中熱氣也形聲字)</span>。</p>
<p>火阱<span class='note-inline'>(下音淨或作宑廣雅阱坑也考聲云穿地陷獸也說文陷坑也從阜井聲或從穴)</span>。</p>
<p>募得<span class='note-inline'>(上音慕)</span>。</p>
</div>
<div class='div-other'><a id='mulu4680' />
<p class='h2'>經律異相卷第二十五</p><p>嚼巳<span class='note-inline'>(上匠藥反廣雅嚼茹也咀也說文噍也形聲字也)</span>。</p>
<p>腳登<span class='note-inline'>(上正體脚字說文從谷谷音強虐反象形)</span>。</p>
<p>懈厭<span class='note-inline'>(上音介廣雅懈懶也說文怠也從心解聲或作懈)</span>。</p>
<p>嬉戲<span class='note-inline'>(上喜冝反考聲嬉美也悅也遊戲也說文從女喜聲下希義反毛詩傳曰戲逸豫也說文從戈虛聲音欣衣反經從虛作戲非也不成字也)</span>。</p>
<p>㝃身<span class='note-inline'>(上音免考聲㝃產也說文生子免身也從子免聲)</span>。</p>
<p>窠窟<span class='note-inline'>(上苦和反考聲云鳥穴曰窠古今正字鳥巢也從穴果聲下苦骨反杜注左傳云窟地室也說文從穴屈聲也)</span>。</p>
</div>
<div class='div-other'><a id='mulu4681' />
<p class='h2'>經律異相卷第二十六</p><p>我躶<span class='note-inline'>(下盧果反脫衣露體也前已說)</span>。</p>
<p>蝡動<span class='note-inline'>(上瞤准反考聲虫動也說文從虫耎聲也)</span>。</p>
<p>劇喪<span class='note-inline'>(上擎逆方言凡病少愈而加謂之劇顧野王云劇甚也蒼頡篇病篤也古今正字從刀豦聲)</span>。</p>
<p>齚殺<span class='note-inline'>(上柴責反前第十一卷已具釋從口作咋非也下山扎反)</span>。</p>
<p>懷柈<span class='note-inline'>(下音盤人名也)</span>。</p>
<p>瘡疣<span class='note-inline'>(上創莊反下有求反蒼頡篇疣病也腫也古今正字從疒音女厄反尤聲或作肬[病-丙+又]並通)</span>。</p>
<p>漚和<span class='note-inline'>(上嘔候反梵語唐云方便波羅蜜也)</span>。</p>
<p>憿繞<span class='note-inline'>(上音晈聲類行纏也下而沼反二字皆訓纏互相訓釋)</span>。</p>
<p>薜荔<span class='note-inline'>(上鼙閉反下黎帝反梵語訛也正云畢麗多唐云餓鬼鼙音陛迷反)</span>。</p>
<p>柱地<span class='note-inline'>(誅縷反古文作今云一點是也)</span>。</p>
</div>
<div class='div-other'><a id='mulu4682' />
<p class='h2'>經律異相卷第二十七</p><p>相斆<span class='note-inline'>(下㕛教反孔注尚書云斅教文字典說從攴學聲攴音普卜反)</span>。</p>
<p>畟塞<span class='note-inline'>(上初色反古今正字畟方齊整之皃也從田從人夂下僧則反從土)</span>。</p>
<p>晃昱<span class='note-inline'>(上黃廣反廣雅晃暉也光也文字典說云日明也從日光聲下融六反考聲昱明也說文從日立聲)</span>。</p>
<p>肉臠<span class='note-inline'>(下攣卷反說文切肉肉臠也)</span>。</p>
<p>了[?了]<span class='note-inline'>(上音寥鳥反下彫了反方言倒懸之皃倒書了字名鳥絹了也常人惡倒書)</span>。</p>
<p>䀮䀮<span class='note-inline'>(音荒目不明也從目㐬聲㐬音同上)</span>。</p>
<p>痠疼<span class='note-inline'>(上蘇官反考聲痠痛皃也說文痠亦疼也從疒形聲字疒音搦也)</span>。</p>
<p>檻車<span class='note-inline'>(上銜黯反考聲檻欄也大匱也牢也園也罪極重者囚於匱檻之中令出頭名曰檻車載行也)</span>。</p>
<p>舍櫨<span class='note-inline'>(下音盧說文云櫨柱上斗栱也從木盧也)</span>。</p>
<p>皆售<span class='note-inline'>(上皆字從日下酬又反鄭箋詩云賣物和合曰售)</span>。</p>
<p>膖臭<span class='note-inline'>(上朴邦反埤蒼膖脹也古今正字從肉逢聲)</span>。</p>
</div>
<div class='div-other'><a id='mulu4683' />
<p class='h2'>經律異相卷第二十八</p><p>牴突<span class='note-inline'>(上丁禮反史記牴相牴觸也經作觝亦通非本字)</span>。</p>
<p>[口*束]指<span class='note-inline'>(上雙捉反口吮也前第二十卷中已釋)</span>。</p>
<p>窯家<span class='note-inline'>(上曜消反考聲云瓦竈也說文燒瓦窯竈也從穴從羔羔亦聲也)</span>。</p>
</div>
<div class='div-other'><a id='mulu4684' />
<p class='h2'>經律異相卷第二十九</p><p>乳哺<span class='note-inline'>(下蒲慕反前第七卷中已具釋)</span>。</p>
<p>睒睒<span class='note-inline'>(苫[白-日+(丹-、+十)]反考聲云目不定也說文暫視皃從目炎聲)</span>。</p>
<p>皺瘤<span class='note-inline'>(上鄒瘦反考聲皮聚也文字典說皮寬皺聚也下留宙反考聲瘤者癃起病也說文小腫也從疒)</span>。</p>
<p>[跍-十+土]蹶<span class='note-inline'>(上音結下音厥廣雅敗也說文僵也並從足形聲字)</span>。</p>
<p>食尻<span class='note-inline'>(考高反蒼頡篇云尻寬也儀禮兩體屬于尻說文從尸九聲也)</span>。</p>
<p>邠坻<span class='note-inline'>(上筆旻反下丁奚反梵語也)</span>。</p>
<p>匍匐<span class='note-inline'>(上步摸反下朋北反說文匍匐者肘膝伏地行二字並從包)</span>。</p>
<p>顛蹷<span class='note-inline'>(上典年反下音厥猖狂也前已說)</span>。</p>
<p>襁負<span class='note-inline'>(上薑仰反包咸注論語負者以器曰襁集訓云以被襆裹孩子負之曰襁負也)</span>。</p>
<p>哮吼<span class='note-inline'>(上孝交反下呼垢反埤蒼云大嚇怒也大聲噑吼如大牛鳴大虎怒聲名曰哮吼形聲字)</span>。</p>
</div>
<div class='div-other'><a id='mulu4685' />
<p class='h2'>經律異相卷第三十</p><p>槿華<span class='note-inline'>(上斤隱反考聲槿木名也爾雅云木槿華紅紫色朝榮而夕萎也其華可食甚美從木堇聲)</span>。</p>
<p>門閫<span class='note-inline'>(坤穩反鄭注禮記云閫門限也文字典說域也從門困聲亦域也)</span>。</p>
<p>憍傲<span class='note-inline'>(下我告反孔注尚書云傲慢不友也左傳不敬也字書倨也從人敖正體敖字)</span>。</p>
<p>詃容<span class='note-inline'>(上決兖反西國人名也)</span>。</p>
<p>[怡-台+龍]悷<span class='note-inline'>(上祿董反下犁帝反字書先無此二字是譯經者任他情書之[怡-台+龍]悷者剛強難屈伏也並從心形聲字)</span>。</p>
<p>捩取<span class='note-inline'>(上蓮節反考聲捩絞也扭也手拗捩也拗音鵶絞反用力扭取也)</span>。</p>
<p>醇味<span class='note-inline'>(上順倫反周易醇粹精也廣雅厚也正體作[醇-子+(日/羊)]今俗作享一也)</span>。</p>
<p>妃妓<span class='note-inline'>(上斐微反杜注左傳云嬪也世婦也女御也說文從女已聲蒼頡篇妓美婦也女樂也)</span>。</p>
</div>
<div class='div-other'><a id='mulu4686' />
<p class='h2'>經律異相卷第三十一</p><p>蜇螫<span class='note-inline'>(上展裂反考聲蜇毒虫螫也廣雅蜇痛也下聲隻義同上)</span>。</p>
<p>呻吟<span class='note-inline'>(上音申下岌今反考聲呻吟痛苦聲說文呻亦吟也並從口形聲字)</span>。</p>
<p>飼虎<span class='note-inline'>(上詞字反考聲云與畜食也)</span>。</p>
<p>蟁蝱<span class='note-inline'>(上音文吳音密彬反說文嚙人飛蟲子也昏時而出也下陌彭反說文齧人飛蟲大於蠅俗作䖟義訓同上蚊䖟並俗字也)</span>。</p>
<p>睚眥<span class='note-inline'>(上音崖下音紫案經義睚眥張口露齒瞋怒作齧人之勢也經中從爪從國作爴從目從此作眦並傳寫錯謬甚無義理今故改之並從目形聲字也)</span>。</p>
<p>爮地<span class='note-inline'>(鮑包反俗字也或作捊以前脚包地牛虎猫犬之怒也或作抱韻英云引取也亦無定體)</span>。</p>
<p>搏齧<span class='note-inline'>(上音博考聲云擊也撮也至也持也從手從尃聲也從尃音團者非也)</span>。</p>
<p>華婥<span class='note-inline'>(上花字經文作華非也下昌弱反毛詩婥婥寬閑皃也韓詩柔皃也考聲婥約婦人耎弱皃說文從女卓聲或作綽也或作繛)</span>。</p>
<p>霹靂<span class='note-inline'>(上匹亦反下零的反前第一卷中已釋經作霹靂古字也)</span>。</p>
<p>非蹠<span class='note-inline'>(征亦反楚辭蹠踐也廣雅履也說文行也從足庶聲或作跖)</span>。</p>
<p>脣哆<span class='note-inline'>(多娜反垂也)</span>。</p>
<p>匾㔸<span class='note-inline'>(上必沔反下體雞反考聲云匾㔸薄皃也經文作[鼻*扁]嚏或有從鳥作鶣鶙或作鵗並非也)</span>。</p>
<p>掘蒢[刀/臼]<span class='note-inline'>(咸鑒反或作陷廣雅臽坑也說文小阱也從人在臼上象形字)</span>。</p>
<p>忪忪<span class='note-inline'>(燭容反俗字也正體從童從心作憧考聲心動也心憧驚悸不安也說文意不定也從心童聲也)</span>。</p>
<p>犇走<span class='note-inline'>(上本門反與奔字同下正體走字也)</span>。</p>
<p>目瞤<span class='note-inline'>(閏倫反眼瞼目動也)</span>。</p>
<p>鬼鬽<span class='note-inline'>(眉祕反或作魅經作[(魅-(白-日)+(色-巴))-未+勿]非也)</span>。</p>
<p>歔欷<span class='note-inline'>(上音虛下音希考聲悲傷也)</span>。</p>
<p>杪生<span class='note-inline'>(上妙縹反鄭注禮記云杪小也又云樹枝末也郭璞枝梢頭也從木少聲梢音所交反亦是枝盡處也)</span>。</p>
<p>睨眥<span class='note-inline'>(上蜺計反下音薺准經義睨眥者怒目視人也說文邪視也瞋目之皃也)</span>。</p>
<p>蛇蠆<span class='note-inline'>(上音虵正體虵字下丑介反毛詩蠆螫虫也或作蠇文字典說蜂蠆有毒蝎也從虫苗非是苗乃古文象形)</span>。</p>
<p>常笮<span class='note-inline'>(下爭格史記笮壓也說文屋棧舡棧也從竹乍省聲經中從草作芲非也冝從竹)</span>。</p>
<p>爆破<span class='note-inline'>(上苞皃反考聲云燒柴竹爆作聲火烈也文字集略云火燒也說文從火暴聲)</span>。</p>
<p>耿如<span class='note-inline'>(上耕杏反廣雅耿耿不安從耳火聖省聲)</span>。</p>
</div>
<div class='div-other'><a id='mulu4687' />
<p class='h2'>經律異相卷第三十二</p><p>憋妒<span class='note-inline'>(上片蔑反方言憋惡性也郭注云憋怤急性也古今正字從心敝聲敝音蔽)</span>。</p>
<p>啄食<span class='note-inline'>(上丁角反考聲云啄齧也鳥食啄物從口豖豖音丑綠反)</span>。</p>
<p>矇盲<span class='note-inline'>(上音蒙毛詩傳曰矇者有眸子無見曰矇也有如童蒙從目蒙聲也)</span>。</p>
<p>蟠結<span class='note-inline'>(上音盤廣雅蟠曲也如龍蟠結未昇天也)</span>。</p>
<p>啼唳<span class='note-inline'>(下犁帝反韻略云唳鶴鳴也說文聲也從口戾聲)</span>。</p>
<p>曒然<span class='note-inline'>(上澆了反毛詩傳云曒光也廣雅晈晈明也說文從日敫聲)</span>。</p>
<p>瘭疾<span class='note-inline'>(上甫遙反廣雅瘭㿈也集訓亦疽惡瘡也)</span>。</p>
</div>
<div class='div-other'><a id='mulu4688' />
<p class='h2'>經律異相卷第三十三</p><p>橛釘<span class='note-inline'>(上拳月反廣雅橛杙也古今正字從木厥聲也)</span>。</p>
<p>謫罸<span class='note-inline'>(上張革反詩傳云謫責也謫亦罰也)</span>。</p>
<p>䥫鋸<span class='note-inline'>(上天結反正體䥫字也下居御反國語云古刑法用刀鋸說文搶唐也從金居聲也)</span>。</p>
</div>
<div class='div-other'><a id='mulu4689' />
<p class='h2'>經律異相卷第三十四</p><p>簏中<span class='note-inline'>(上音鹿考聲箱類也說文篋也從竹鹿聲)</span>。</p>
<p>鴟鵂<span class='note-inline'>(上齒詩反莊子鵄嗜鼠鳥也古今正字從鳥氏聲或作鵄下朽尤反文字典說云鵂鶹恠鳥也從鳥休聲一名訓胡也)</span>。</p>
<p>鵁[(生/(同-(一/口)+┴))*鳥]<span class='note-inline'>(上音交下音精山海經云蔓聯山有鳥名曰鵁鶄羣飛尾如䳄鷄鳴以自呼若食之治風形聲字)</span>。</p>
<p>㱇然<span class='note-inline'>(上音色前第十三卷中已釋)</span>。</p>
<p>拕掣<span class='note-inline'>(上音他孝聲云拕拽也說文從毛它聲它音同上下冐折反考聲云掣[頩-廾+土]拽也顧野王云掣牽也說文從手制聲或掣摯)</span>。</p>
<p>癡惷<span class='note-inline'>(上恥知反下卓降反考聲云憃小兒愚也鄭注周禮云憃生而癡騃也從心春聲)</span>。</p>
</div>
<div class='div-other'><a id='mulu4690' />
<p class='h2'>經律異相卷第三十五</p><p>陀塞䩭<span class='note-inline'>(下寄冝反梵語也此無正翻)</span>。</p>
<p>迴澓<span class='note-inline'>(下馮福反韻略云水旋流也說文大水迴流而旋曰澓從水復聲)</span>。</p>
<p>釰矟<span class='note-inline'>(下霜捉反廣雅矟矛也文字典說今之戟矟也從矛肖聲經作槊俗字也)</span>。</p>
<p>收拔<span class='note-inline'>(上手由反爾雅收聚也考聲收拾也捕也文字典說斂也從攴丩聲也丩音糺由反下辦八反從犮聲手)</span>。</p>
<p>矛矟<span class='note-inline'>(上莫侯反)</span>。</p>
<p>搔痒<span class='note-inline'>(上掃遭反許叔重淮南子云搔手指把搔也從手蚤聲蚤音早下音養)</span>。</p>
<p>彷徉<span class='note-inline'>(上音旁下音羊愽稚云彷徉迴旋不進也顧野王云徘徊也文字典說二字並從彳方羊皆聲也彳音丑尺反)</span>。</p>
<p>吸船<span class='note-inline'>(上歆急反毛詩吸猶引氣息入也從口及聲經文作噏亦通)</span>。</p>
</div>
<div class='div-other'><a id='mulu4691' />
<p class='h2'>經律異相卷第三十六</p><p>鎢錥<span class='note-inline'>(鄔胡反下融宿反埤蒼鎢錥小釜也又玉鎢謂之銼[金*(嬴-口+(罩-卓))]也二字並從金烏育皆聲經文作[金*於]非也銼音才戈反[金*(嬴-口+(罩-卓))]音力戈反軍行所用此皆方言差別蜀人名銼倉臥反)</span>。</p>
<p>不啻<span class='note-inline'>(下施至反考聲云啻猶過分也尚書云若時弗啻也說文語時啻也從帝從口或作啇一也書別之耳)</span>。</p>
<p>器具<span class='note-inline'>(下劬句反經文作蕖音渠非音義)</span>。</p>
<p>鏝慈<span class='note-inline'>(上滿官反梵語西國名也)</span>。</p>
<p>鵚䲷<span class='note-inline'>(上音禿下音澆前第八卷中已釋)</span>。</p>
<p>處圂<span class='note-inline'>(下塊困反)</span>。</p>
</div>
<div class='div-other'><a id='mulu4692' />
<p class='h2'>經律異相卷第三十七</p><p>齅跡<span class='note-inline'>(上休又反說文云以鼻就臭曰齅經文作嗅俗字非也餘文准此)</span>。</p>
<p>羖羊<span class='note-inline'>(上姑戶反羖䍽羊也)</span>。</p>
<p>憎前<span class='note-inline'>(上則登反韓詩憎惡也方言疾也齊魯之間相惡謂之憎說文從心)</span>。</p>
<p>椎拍<span class='note-inline'>(上墜追反下怕迫反說文擊物椎也從木隹聲說文拍推也拊拍怜也從手白聲經從木誤也)</span>。</p>
<p>氍毹<span class='note-inline'>(上具俱反下數俱反考聲氍毹織毛為布文彩亦名罽為出罽賓國毛布也)</span>。</p>
<p>稍稍<span class='note-inline'>(稍絞反顧野王云稍稍漸侵也)</span>。</p>
<p>迮意<span class='note-inline'>(上臧洛反今取經意音之不取責音蒼頡篇云迮起也倉猝意說文訓同)</span>。</p>
<p>蝝飛<span class='note-inline'>(上音緣能飛蟣也又音血緣反亦通小飛虫子也方言音訛也)</span>。</p>
<p>蝡動<span class='note-inline'>(上潤准反蝡蝡虫動也)</span>。</p>
<p>霍然<span class='note-inline'>(上荒郭反或作靃說文云隹鳥也雨中飛霍霍作聲會意字也)</span>。</p>
</div>
<div class='div-other'><a id='mulu4693' />
<p class='h2'>經律異相卷第三十八</p><p>畢[口*束]<span class='note-inline'>(下醉髓反說文從口束聲也束音次不是朿字象形字也此畢[口*束]梵語西國女人名也)</span>。</p>
<p>愁憒<span class='note-inline'>(下古對反考聲云心中憒憒煩憂也蒼頡篇云心煩亂也說文從形聲字)</span>。</p>
<p>姑妐<span class='note-inline'>(下音忪考聲云新婦呼夫之兄姊曰妐舅姑謂夫之父母也)</span>。</p>
<p>聳搏<span class='note-inline'>(上粟勇反郭注爾雅云聳驚悚也古今正字云初生而聾曰聳說文從耳從聲下音博考聲搏擊也撮也聲類甫也說文從手專聲專從甫)</span>。</p>
<p>尤劇<span class='note-inline'>(下擎逆反玉篇劇甚也病甚於前古今正字從刀豦聲豦拒魚反)</span>。</p>
<p>隨嵐<span class='note-inline'>(下藍古今正字云嵐山風也此字因北狄語呼猛風為可嵐遂書出此嵐字因置嵐州之鎮也旋風者大風也)</span>。</p>
<p>洪光<span class='note-inline'>(上音紅孔注尚書云洪大也大水皃也說文從水共聲從口作哄誤也)</span>。</p>
</div>
<div class='div-other'><a id='mulu4694' />
<p class='h2'>經律異相卷第三十九</p><p>鍱鍱<span class='note-inline'>(音葉考聲云銅鐵鍱也說文云齊人謂鏶為鍱鏶音集即鍱也)</span>。</p>
<p>羼提<span class='note-inline'>(上昌善反又音差簡反二音並同上音訛下音切唐云忍辱此句梵語第三波羅蜜名也此忍有五如仁王經所說或三)</span>。</p>
<p>撥刧<span class='note-inline'>(上音鉢亦梵語西國仙人名也)</span>。</p>
<p>臊疾<span class='note-inline'>(上掃遭反字書腥臊臭穢也腋臭也說文從肉喿音喿音桑躁反)</span>。</p>
<p>性躁<span class='note-inline'>(下遭譟反考聲急性也謚法好變動曰躁經中作躁非也說文從喿)</span>。</p>
<p>手擎<span class='note-inline'>(下普京反廣雅擎舉也古今正字從手敬聲經作擎非也)</span>。</p>
<p>擘傷<span class='note-inline'>(上音百鄭注考工記云擘破裂也說文從手辟聲也經從刀作劈非也音匹亦反非經義也)</span>。</p>
</div>
<div class='div-other'><a id='mulu4695' />
<p class='h2'>經律異相卷第四十</p><p>菅草<span class='note-inline'>(簡顏反韻英云白花茅也韻詮云茅屬也此草堅堪為索或作席或作葌字從草官聲)</span>。</p>
<p>足蹶<span class='note-inline'>(下音厥卷月反賈注國語云走也玉篇驚駭也急速之意古今正字從足厥聲形聲字也)</span>。</p>
<p>慌忽<span class='note-inline'>(上藿廣反鄭注禮記云慌忽思念益深也漢書音義亂也古今正字從心㠩聲㠩音荒)</span>。</p>
</div>
<div class='div-other'><a id='mulu4696' />
<p class='h2'>經律異相卷第四十一</p><p>檀膩䩭<span class='note-inline'>(音機梵語人名也亦名檀尼迦)</span>。</p>
<p>抴挽<span class='note-inline'>(上移祭反或作拽以力挽掣之也從手世聲)</span>。</p>
<p>歭立<span class='note-inline'>(持以反韻英云歭止也不前也從止)</span>。</p>
<p>撲佛<span class='note-inline'>(普卜反韻英云撲擊也打也說文從扌菐聲菐音卜)</span>。</p>
<p>撾打<span class='note-inline'>(鵽瓜反韻英撾擊也從手過聲鵽音撾刮反從叕)</span>。</p>
<p>甘澱<span class='note-inline'>(田練反韻英滓穢也說文從水殿聲或作[黑*展])</span>。</p>
<p>髠頭沙門<span class='note-inline'>(上閫昆反考聲云去其髮也文字典說云剔髮古今正字從髟几聲剔音聽亦反)</span>。</p>
</div>
<div class='div-other'><a id='mulu4697' />
<p class='h2'>經律異相卷第四十二</p><p>琝荼<span class='note-inline'>(上密彬反梵語人名也或名文荼大富人也)</span>。</p>
<p>飤四部<span class='note-inline'>(上音似韻英云飤食也經從台作飴互通)</span>。</p>
<p>一裹<span class='note-inline'>(音果或去聲亦通)</span>。</p>
<p>抒盡<span class='note-inline'>(除與反韻英云除也挹也古今正字從手子聲)</span>。</p>
<p>襁負<span class='note-inline'>(上薑仰反襁褓也考聲云以帛裹小孩而負之曰襁也)</span>。</p>
<p>跂行<span class='note-inline'>(詰以反考聲翹足行也或作[這-言+支]歧郭注尒雅云飛却由其脚如水鳥名跂行從足支聲)</span>。</p>
<p>酸陀利<span class='note-inline'>(上筭端反梵語西國大臣名也亦名孫陀利)</span>。</p>
</div>
<div class='div-other'><a id='mulu4698' />
<p class='h2'>經律異相卷第四十三</p><p>竦然<span class='note-inline'>(上粟勇反竦息肅敬也或從心作悚懼也從立)</span>。</p>
<p>稟斯<span class='note-inline'>(悲品反韻英云賜縠也承稟受納也從示㐭聲)</span>。</p>
<p>高梯<span class='note-inline'>(體奚反賈注國語云梯階也說文木階也從木弟聲)</span>。</p>
<p>蹹牆<span class='note-inline'>(上談合反經文作蹹非也下匠羊反經文從土作墻非也)</span>。</p>
<p>繳身<span class='note-inline'>(澆了反考聲纏也或從巾作憿)</span>。</p>
<p>鼓鰓<span class='note-inline'>(塞來反韻英云魚頰鰓也鼓鰓者張兩頰也從魚思聲也)</span>。</p>
<p>捲扠<span class='note-inline'>(上逵圓反考聲云手捲也下丑皆反以捲擊人也打也形聲字)</span>。</p>
<p>被羈<span class='note-inline'>(寄冝反考聲繫也或作羈羈亦絆也從罔)</span>。</p>
<p>力膐<span class='note-inline'>(音呂賈注國語云膐[(春-三+二)-日+目]也古今正字從肉旅聲)</span>。</p>
<p>腥臊<span class='note-inline'>(上音星下桑刀反韻詮云臭穢也)</span>。</p>
<p>俱哆國<span class='note-inline'>(多舸反梵語西方國名也)</span>。</p>
<p>貿之<span class='note-inline'>(莫候反易財也從夘貝正作貿)</span>。</p>
<p>矛[矛*(替-曰+貝)]<span class='note-inline'>(上謀侯反下蒼亂反考聲云遙投矛廣雅鋋也皆槍矟之屬也戈戟也形聲字)</span>。</p>
<p>達兜<span class='note-inline'>(斗侯反梵語訛也即提婆達多也)</span>。</p>
<p>無釀<span class='note-inline'>(下孃亮反廣雅釀投也說文作酒曰釀從酉襄聲)</span>。</p>
<p>負摙<span class='note-inline'>(下連展反考聲摙運也許叔重注淮南子云擔也說文正體從手連聲今經文從車作輦轝字亦通用也)</span>。</p>
</div>
<div class='div-other'><a id='mulu4699' />
<p class='h2'>經律異相卷第四十四</p><p>槎上<span class='note-inline'>(柴霞反水浮大木株曰浮槎古今正字從木差聲差音又)</span>。</p>
<p>庸畫<span class='note-inline'>(上勇從反考聲云雇力受財也工巧丹青而受償也下華卦反圖畫)</span>。</p>
<p>賞賚<span class='note-inline'>(上傷壤反下來代反集訓云賞賜也賚慰勞也亦賜也從來從貝集略作賚亦同)</span>。</p>
<p>鸕鶿<span class='note-inline'>(上音盧下音慈韻英云水鳥也色黑如烏入水底捕魚而食之也)</span>。</p>
<p>篋簏<span class='note-inline'>(上謙葉反下音祿衣箱書篋也似箱而深又似椷而訛斂項也小曰篋大曰簏)</span>。</p>
<p>不瞚<span class='note-inline'>(水潤反說文云瞚為開闔目也或作瞬亦通也)</span>。</p>
<p>這入<span class='note-inline'>(言[這-言+(妻-女+十)]反蒼頡篇這迎也文字典說從辵言聲)</span>。</p>
<p>株杌<span class='note-inline'>(上音誄下音兀殺樹之餘根曰株杌並形聲字也)</span>。</p>
<p>頑騃<span class='note-inline'>(下崖解反集訓云癡無所知也愚也)</span>。</p>
<p>聰喆<span class='note-inline'>(上倉公反孔注尚書聰明也下閑軋反古文黠字也慧也)</span>。</p>
<p>肌肉<span class='note-inline'>(上音基從肉几聲經從月非也)</span>。</p>
<p>三餅<span class='note-inline'>(必郢反從食并聲經從麥作餅非也)</span>。</p>
<p>一椷<span class='note-inline'>(音咸木椷也經作㮀非也)</span>。</p>
<p>炊爨<span class='note-inline'>(上音吹又去聲亦通下倉亂反會意字)</span>。</p>
<p>俱蹲<span class='note-inline'>(音存說文蹲蹌也形聲字也)</span>。</p>
<p>悢悢<span class='note-inline'>(力丈反心有憂悒不暢或云怏怏)</span>。</p>
<p>鼻撈之<span class='note-inline'>(下老刀反方言撈摝取也)</span>。</p>
<p>在巢<span class='note-inline'>(柴㕛反鳥窠也象形字經從木作樔非也)</span>。</p>
<p>履水鞾<span class='note-inline'>(許禾反廣雅名夾沙亦名䬃沙本國胡屩也囚趙武靈王好胡服相傳著用今為公服不著八公門非禮也長靿皮韈)</span>。</p>
<p>一帊<span class='note-inline'>(普罵反大襆也盖牀盖鞍襆也)</span>。</p>
</div>
<div class='div-other'><a id='mulu4700' />
<p class='h2'>經律異相卷第四十五</p><p>餚饌<span class='note-inline'>(上効交反俗字也正單作[希-巾+肉]顧野王云牲肉及果瓜也毛詩傳曰豆實也考聲脯羞也禮記左[希-巾+肉]右胾胾切肉臠也形聲字下潺戀反馬融注論語云饌飲食形也鄭注禮記云陳也廣雅進也說文具食也形聲字胾音淄事反潺柴閑反戀音力卷反脯音甫乾肉也)</span>。</p>
<p>橖鈴<span class='note-inline'>(上宅行反俗字也正行㲂考聲㲂撞也韻詮觸也從殳尚省聲)</span>。</p>
<p>懷木杇<span class='note-inline'>(禹俱反考聲云小木盆也捥之大者無足曰杇從木亐聲或作盂經文從手從于作扜非也)</span>。</p>
<p>鹿䑛<span class='note-inline'>(下時爾反前第五卷中已釋)</span>。</p>
<p>煒晃<span class='note-inline'>(上韋鬼反前第二十三卷中已釋經從光作韑非也)</span>。</p>
<p>譴祟<span class='note-inline'>(上牽見反考聲譴責問也轉也下雖醉反鬼神為害也從出示會意字也)</span>。</p>
</div>
<div class='div-other'><a id='mulu4701' />
<p class='h2'>經律異相卷第四十六</p><p>淤藍<span class='note-inline'>(上於據反下洛甘反此亦梵語是阿脩羅王所食味也或名蘇陀天甘露也其狀難名)</span>。</p>
<p>撼喜見城<span class='note-inline'>(上含紺反手搖動也令震驚也)</span>。</p>
<p>鳥巢<span class='note-inline'>(柴㕛反經從木作樔非也)</span>。</p>
<p>哀婉<span class='note-inline'>(下於遠反杜注左傳婉約也考聲柔順也美皃說文從女宛聲宛音同上)</span>。</p>
<p>廁溷<span class='note-inline'>(魂悶反溷亦廁也)</span>。</p>
<p>榛林<span class='note-inline'>(仕臻反考聲云草木密盛皃也從木秦聲也)</span>。</p>
<p>附之<span class='note-inline'>(扶務反毛詩傳曰附猶著也說文安也從阜付聲經從手作拊非也)</span>。</p>
<p>瞑恨<span class='note-inline'>(音冥鬼名也)</span>。</p>
<p>黤黑<span class='note-inline'>(鳥敢反梵語魔鬼名也)</span>。</p>
<p>謦欬<span class='note-inline'>(上輕頸反前第二十二卷中已釋)</span>。</p>
<p>噎不得納<span class='note-inline'>(煙結反毛詩傳憂抑也古今正字飯窒也從口壹聲)</span>。</p>
</div>
<div class='div-other'><a id='mulu4702' />
<p class='h2'>經律異相卷第四十七</p><p>欠㰦<span class='note-inline'>(下音去桂菀珠叢云引氣而張口曰欠㰦古今正字從欠去聲經從口作呿非也)</span>。</p>
<p>鵽鳥<span class='note-inline'>(檛刮反郭注爾雅鵽鳥大如鴿似雌雄鼠脚無後指岐尾為性憨急群飛出北方砂漠地亦形聲字也)</span>。</p>
<p>坌擲<span class='note-inline'>(盆悶反塵污也)</span>。</p>
<p>脚踏<span class='note-inline'>(談合反經從翕作蹹非也)</span>。</p>
<p>洒㕞<span class='note-inline'>(西禮反或作洗亦通韻英云浴也下栓刮反考聲膩也郭璞云掃刷也說文拭也從又持巾在尸下會意字也或從刀作刷)</span>。</p>
<p>驢斆<span class='note-inline'>(下㕛教反前第二十七卷已釋從交作效亦通)</span>。</p>
<p>捊地<span class='note-inline'>(上鮑茅反前第三十卷已釋今經文作掊非也)</span>。</p>
<p>門閾<span class='note-inline'>(下字逼反孔注論語閾門限也說文門忉也從門或聲也)</span>。</p>
<p>落弶<span class='note-inline'>(下強亮反前第十一卷已釋經從木作弶俗字非也)</span>。</p>
<p>焭悸<span class='note-inline'>(上葵營反爾雅焭單孤獨也從人從營省聲下葵季反)</span>。</p>
<p>呦呦<span class='note-inline'>(音幽毛詩傳鹿得草呦呦而鳴相呼也古今正字鹿鳴聲從口幼聲)</span>。</p>
<p>三水獺<span class='note-inline'>(灘怛反水獸也似貓兒入水捕魚以祭天月令孟春之日獺祭魚即此獸也)</span>。</p>
</div>
<div class='div-other'><a id='mulu4703' />
<p class='h2'>經律異相卷第四十八</p><p>伽㝹<span class='note-inline'>(那兜反梵語龍王名也)</span>。</p>
<p>愚騃<span class='note-inline'>(崖駭反癡無所知也上聲字)</span>。</p>
<p>汪水<span class='note-inline'>(蠖光反污池也所停湛水也蠖音鳥郭反駭音幸騃反)</span>。</p>
<p>劓汝<span class='note-inline'>(冝既反郭注周禮劓截鼻也說文刖鼻也又音語列交)</span>。</p>
<p>畿蝨<span class='note-inline'>(上音已下音瑟衣中嚙人蟲子也)</span>。</p>
<p>土蚤<span class='note-inline'>(音早)</span>。</p>
</div>
<div class='div-other'><a id='mulu4704' />
<p class='h2'>經律異相卷第四十九</p><p>礚傞<span class='note-inline'>(上坎合反下錯何反梵語地獄主名也經文有從山作[嶬-我+皿]亦同此音)</span>。</p>
<p>鐵[竺-二+(狦-(狂-王))]<span class='note-inline'>(下音策亦地獄獄卒之名或單作冊也)</span>。</p>
<p>嚾吼<span class='note-inline'>(上音喧下呵狗反地獄名苦痛聲)</span>。</p>
<p>䃛石<span class='note-inline'>(音連亦地獄獄卒主名悉梵語也)</span>。</p>
<p>矛戟<span class='note-inline'>(上莫候反下京逆反皆槍矟之類兵仗也)</span>。</p>
<p>[敞/木]罪人<span class='note-inline'>(上音擿庚反以丁橛四面釘穀挽令展張也平聲字)</span>。</p>
<p>繩拼<span class='note-inline'>(上音乘下百萌反郭注爾雅云如木匠振墨繩曰拼說文拼亦彈也從手并聲)</span>。</p>
<p>段段<span class='note-inline'>(團亂反正體段字說文推物也字統擊物也從殳耑省聲也)</span>。</p>
<p>歙煙<span class='note-inline'>(歆急反氣飲也說文縮鼻也從欠翕聲翕音同上)</span>。</p>
<p>欸喚<span class='note-inline'>(上赫戒反大[叫-〡+(厂-一)]譀也大怒而[叫-〡+(厂-一)]也經文從口從戒作㖑俗字或從萬作蠆譀音赫監反[叫-〡+(厂-一)]音吉要反蠆音勅界反)</span>。</p>
<p>鐵轞<span class='note-inline'>(下咸黯反上聲字考聲大鐵櫃也鎖罪人以治之經文從金作鑑非也)</span>。</p>
<p>鐵鏟<span class='note-inline'>(察產反鐵刃以平鏟物也廣雅[竺-二+截]謂之鏟平木具也博雅炙肉䥫鏟也經中有作丳俗字也鏟亦形聲字)</span>。</p>
<p>猗炙<span class='note-inline'>(上音依猗猶倚也倚立於旁曰猗)</span>。</p>
<p>相<span class='corr'>爴</span><span class='note-inline'>(姜碧反以手爪相摷檴也摷音爪交反擭音泓獲反姜音薑)</span>。</p>
<p>臠割<span class='note-inline'>(臠轉反考聲肉臠也顧野王云切肉之小片曰臠說文從肉變聲變音力專反)</span>。</p>
<p>蟲唼<span class='note-inline'>(上逐融反考聲云淺入口而味之說文唼銜也從口妾聲亦作咂)</span>。</p>
<p>銅釜<span class='note-inline'>(扶武反炊飯大釜也經從复作鍑俗字亦通非正體)</span>。</p>
<p>蓬馞<span class='note-inline'>(上蒲蒙反下盆沒反廣雅馞馞香煙氣盛皃也轉注會意字也)</span>。</p>
<p>[齒*來]齧<span class='note-inline'>(上擿皆反正體字廣雅大齧也犬齩而掣挽曰[齒*來]經文從齊作䶩非也下研結反)</span>。</p>
<p>[石*(阜-十)]壓<span class='note-inline'>(上都迴反考聲[石*(阜-十)]落也投下也經文從追誤也下黯洽反或土或木或石填壓也從土)</span>。</p>
<p>有簞<span class='note-inline'>(下旦難反何注公羊傳云竹器也孔注論語簞笥也卷裹竹筐從竹單聲)</span>。</p>
</div>
<div class='div-other'><a id='mulu4705' />
<p class='h2'>經律異相卷第五十</p><p>鐵蟒<span class='note-inline'>(下莫牓反郭注爾雅蟒者虵之最大者曰蟒蛇巴蛇能吞象計長數百尺此鐵蟒者隨處地獄人心識化現如蟒虵其實悉空受罪者自見餘人不見)</span>。</p>
<p>鐵[此/束]<span class='note-inline'>(醉髓反長喙也其虫[此/束]如針如錐穿罪人骨唼其髓極受苦痛業使然也經作[口*(隹/乃)]非也)</span>。</p>
<p>糊膠<span class='note-inline'>(上音胡下音交按糊膠煮木皮作之乍看如麵糊用即似膠亦名黐膠槫木皮作之可以捕鳥獸黐音恥知反從黍离聲)</span>。</p>
<p>[口*蹇]吃<span class='note-inline'>(上捷偃反下斤乞反語澁不利風病)</span>。</p>
<p>捋身<span class='note-inline'>(欒括反韻詮云手捋也從手寽聲寽音同上)</span>。</p>
<p>摷罪<span class='note-inline'>(爭交反蒼頡篇云以手指把搔也以惡業故十指爪如刀隨摷之處甚於刀割說文從手巢聲樔即摷癢也)</span>。</p>
<p>鐵椹<span class='note-inline'>(縶林反考聲椹机屬蒼頡篇椹鉄也文字典說斫木質也從木甚聲或作碪俗字也)</span>。</p>
<p>蛕蟲<span class='note-inline'>(上音回考聲云人腹中或作蚘腹中化生長五六寸)</span>。</p>
<p>䏣蟲<span class='note-inline'>(青余反說文云蠅乳肉中蠅卵也)</span>。</p>
<p>駈蹙<span class='note-inline'>(下精育反廣雅急也迫也儀禮促也從足戚)</span>。</p>
<p>瘭疽<span class='note-inline'>(上匹遙反下七余反雍腫矬節之類也)</span>。</p>
<p>[撼-咸+巳]門<span class='note-inline'>(經末自音為忌一切字書並無此字盖是譯經者妄作也)</span>。</p>
<p>毾㲪<span class='note-inline'>(上音塔下音登西國織毛為布有文彩毛席也)</span>。</p>
<p>寱語<span class='note-inline'>(霓祭反廣雅寱睡中語也聲類不覺妄言也說文從瞑言也從臬從㝱省臬音妍結反)</span>。</p>
<p>鐵釴<span class='note-inline'>(下音翼爾雅杙撅也前第五卷已釋)</span>。</p>
<p>㩚弄<span class='note-inline'>(上音蒙地獄下苦具之名不可以字體訓釋失矣)</span>。</p>
<p>如笮<span class='note-inline'>(爭草反壓笮也前已釋)</span>。</p>
<p>燅猪<span class='note-inline'>(上祥閻反考聲云以熱湯沃毛令脫落也經文從火從尋作燖俗字非也)</span>。</p>
<p>如磔<span class='note-inline'>(張革反前已釋)</span>。</p>
</div></div>
<p class='juan'>一切經音義卷第七十九</p>
</div><!-- end of div[@id='body'] -->
</body></html>