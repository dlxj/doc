<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu280' />一切經音義卷第八</p><p class="byline">翻經沙門慧琳撰</p><p>音大般若經從五百六十六盡第六百凡三十五卷</p>

<div class='div-other'><a id='mulu281' />
<p class='h2'>大般若波羅蜜多經卷第五百六十六</p><p style="margin-left:9em">三藏法師玄奘譯。</p>
<p>阿難陀<span class='note-inline'>(唐云慶喜舊曰阿難梵語略也)</span>。</p>
<p>憍陳那<span class='note-inline'>(舊云憍陳如佛初成道度五俱輪此其一也)</span>。</p>
<p>笈防鉢底<span class='note-inline'>(舊云憍梵波提略也)</span>。</p>
<p>褐麗筏多<span class='note-inline'>(舊云離婆多略也)</span>。</p>
<p>大採菽氏<span class='note-inline'>(舊存梵語曰大目乾連或云俱律陁或曰拘隷多或名俱利迦皆訛略也正梵音摩賀冒（引）螚孽（二合）羅（引上聲）野遠祖神仙採菉豆食因以為姓螚音能得反)</span>。</p>
<p>大迦<span class='note-inline'>(薑佉反)</span>。</p>
<p>多衍<span class='note-inline'>(延典反)</span>。</p>
<p>那<span class='note-inline'>(舊曰迦㫋延梵語略也)</span>。</p>
<p>畢藺<span class='note-inline'>(音悋)</span>。</p>
<p>陀筏蹉<span class='note-inline'>(蹉倉柯反舊曰畢陵伽婆蹉是也)</span>。</p>
<p>隖波離<span class='note-inline'>(舊云償波離輕重異也)</span>。</p>
<p>羅怙羅<span class='note-inline'>(舊名羅睺羅也)</span>。</p>
<p>紹隆<span class='note-inline'>(上常遶反下力沖反訓釋已見前卷)</span>。</p>
<p>珊覩史多<span class='note-inline'>(上蘇安反梵語欲界中六天之一名也唐云知足天一生補處菩薩見作此天王也)</span>。</p>
<p>礫石<span class='note-inline'>(力的反)</span>。</p>
<p>谿谷<span class='note-inline'>(上啟鷄反爾雅水注川也說文山竇無所通亦從水作溪從石作磎是磻磎字見纂韻非此義也下公哭反說文泉出通流為谷從水半見出於口會意字也)</span>。</p>
<p>三愆<span class='note-inline'>(朅焉反考聲愆遇也韻詮愆罪也說文從人心幵聲也幵音啟堅反經從二天作[億-音+(天*天)]誤也古文作平<span class='corr'>籀</span>文作諐說文作愆又作㥶皆古字也)</span>。</p>
<p>慙恥<span class='note-inline'>(上藏南反尚書唯慚德是也說文慚愧也從心斬聲也下癡里反考聲恥辱也字書羞恥也衛宏從言作誀古字也癡音丑之反)</span>。</p>
<p>檛打<span class='note-inline'>(上茁瓜反茁音竹刮反聲類作[竺-二+朵]捶也考聲檛擊也馬策也從木過聲也下德耿反廣雅打亦擊埤蒼棓也棓音龐巷反說文從手丁聲也陸法言云都挺反吳音今不取也)</span>。</p>
<p>盲瞖<span class='note-inline'>(上莫彭反玉篇云盲冥也說文目無眸子曰盲考聲目無見也從目亡聲也下於計反考聲目中瞖也字書目障瞙也從目殹聲也殹音同上經從壹從目作[目*壹]非也)</span>。</p>
<p>鎣飾<span class='note-inline'>(上縈敻反考聲發器物光也從金從螢省聲也經從玉作瑩俗字亦通下昇力反考聲飾彫也修也集訓服著也清潔也說文刷也從食從人從巾)</span>。</p>
<p>如矟<span class='note-inline'>(山卓反廣雅矟矛也埤倉長丈八矛也從肖矛聲也)</span>。</p>
<p>如衝<span class='note-inline'>(昌恭反廣雅衝當也衝揬也周易衝行也考聲擊也說文交道四出也從行童聲也)</span>。</p>
<p>徇名<span class='note-inline'>(旬俊反)</span>。</p>
<p>憤恚<span class='note-inline'>(扶吻反考聲盈也心氣發也鄭玄云怒氣充實也蒼頡篇憤懣也音悶說文憤恚恨也或作憤古字也)</span>。</p>
<p>嫌恨<span class='note-inline'>(叶鹽反韻詮嫌恨也疑也考聲心惡也烏固反說文心不平也從女兼聲也經從心作慊亦通下何艮反蒼頡篇恨怨也從心艮聲)</span>。</p>
<p>覆罩<span class='note-inline'>(上芳務反訓釋已見上文下卓挍反毛詩傳云罩篧也篧音廓郭璞注爾雅罩捕魚籠也說文捕魚竹器也從冈卓聲也或作䍜羄䈇箌並皆古字也)</span>。</p>
<p>儵忽<span class='note-inline'>(識祝反王逸注楚辭儵忽急皃也又云儵忽如電光也廣雅儵忽光從黑攸聲也攸音由或從火作倐或從足作跾皆古字也)</span>。</p>
<p>胮脹<span class='note-inline'>(上普江反下張亮反)</span>。</p>
</div>
<div class='div-other'><a id='mulu282' />
<p class='h2'>第五百六十七卷</p><p>坑坎<span class='note-inline'>(上客耕反下康敢反)</span>。</p>
<p>爩熱<span class='note-inline'>(上委律反下然設反)</span>。</p>
<p>飄颺<span class='note-inline'>(上匹遙反下羊亮反)</span>。</p>
<p>淤泥<span class='note-inline'>(上於據反字書水中青泥也說文淤滓也玉篇水中泥草為淤淤臭泥也下奴雞反玉篇土得水而爛曰泥)</span>。</p>
<p>水滴<span class='note-inline'>(丁曆反經作渧俗字)</span>。</p>
<p>芬馥<span class='note-inline'>(上芳文反考聲香氣也古文從[艸-屮]作芬[艸-屮]音丑列反說文草初生香氣分布從[艸-屮]分聲也今隷書從草作芬芬和也經從香作馚非也下馮目反韓詩芬馥香氣皃也)</span>。</p>
<p>嚬嘁<span class='note-inline'>(上毘寅反下酒育反)</span>。</p>
<p>偽行<span class='note-inline'>(上危位反韻英詐妄也不實也考聲矯詐也欺也或從言作譌)</span>。</p>
<p>詭言<span class='note-inline'>(居委反字書詭詐也廣雅詭隨惡也說文詭責也或從心作恑怪異也)</span>。</p>
<p>懷憾<span class='note-inline'>(上戶乖反毛詩傳曰懷思也孔氏曰懷安也謚法曰慈仁短折曰懷執義揚善曰懷說文念思也從心褱聲也褱戶乖反古文作㜳或作褢經有作褱協藏也非此義下向噉反孔氏注論語云憾恨也從心感聲也)</span>。</p>
<p>[斯/言]喝辯<span class='note-inline'>(上先賫反考聲語而聲悲也說文悲聲也從言斯聲也經從口作嘶俗字也埤蒼嘶者聲散也下⺄芥反考聲云聲噎也廣雅嘶喝聲之幽細也字書或作喝或作[害*欠]皆古字也)</span>。</p>
<p>拙澀<span class='note-inline'>(上專熱反考聲不工巧也下霜戢反考聲不滑也經從三止澁俗字不成也)</span>。</p>
<p>降澍<span class='note-inline'>(上江巷反爾雅降下也集訓落也蒼頡篇作降說又訓與爾雅同從阜夅聲也下主戍反淮南子曰春雨之灌澍無地而不生說文亦云時雨澍生萬物從水從尌聲也)</span>。</p>
<p>霑濡<span class='note-inline'>(上輒廉反韓詩霑[仁-二+弱]也考聲小溼也禮記孔子曰雨霑服失容說文霑[霑-占+(九/木)]音染字書云霑[霑-占+(九/木)]微溼也從雨沾聲也下而殊反集訓霑漬也字統濡小溼也又云濡亦霑也從水[而/而]聲也[而/而]音須)</span>。</p>
<p>赫<span class='corr'>奕</span><span class='note-inline'>(上享格反爾雅赫赫迅也郭璞曰盛疾皃也方言發也廣雅赫赫明也說文大赤皃也從二赤下羊益反或從火作[赤/火]毛詩傳曰[赤/火][赤/火]火皃也說文亦同從火赤聲也)</span>。</p>
</div>
<div class='div-other'><a id='mulu283' />
<p class='h2'>第五百六十八卷</p><p>腥臊<span class='note-inline'>(上姓精反或作胜孔注尚書云胜臭也杜子春云豕膏臭也說文犬膏臭也從肉星聲也說文又作鮏魚鮏也禮記曰肉胜細者為鱠下蘇遭反周禮曰夏宜膏臊鄭眾曰豕膏臭也杜子春大膏臭也說文亦云豕膏臭也從肉喿聲也喿桑到反或作鱢周禮膳膏繪經作[月*(祭-示+(暴-(日/共)))]俗字也)</span>。</p>
<p>臭穢<span class='note-inline'>(上昌獸反王篇臭者凡物氣之總名說文禽走臭而知其跡者犬也從犬從自自者古文鼻字也經從死作臰者非也下於喙反顧野王曰穢者不清潔也韻英穢惡也考聲荒蕪也或作薉也說文從禾歲聲也)</span>。</p>
<p>盥洗<span class='note-inline'>(古短反說文澡手也從臼從水皿皿器物也臼音掬皿音美秉反春秋傳曰奉迤沃盥有作去聲古翫反亦通下先禮反說文濯足也)</span>。</p>
<p>巖穴<span class='note-inline'>(上雅咸反考聲巖岸也山崖也下玄決反字書穴孔子空也)</span>。</p>
<p>罕人<span class='note-inline'>(呵亶毛詩傳曰罕希也說文冈也從冈干聲也)</span>。</p>
<p>猒惡<span class='note-inline'>(上伊焰反下烏固反)</span>。</p>
<p>無鉤<span class='note-inline'>(苟候反考聲鉤取也引也說文曲鐵也從金勾聲也)</span>。</p>
<p>轡勒<span class='note-inline'>(上悲帔反說文馬轡也從叀叀音專與連同意從絲顧野王曰轡所以制御車中馬也下郎得反說文馬頭絡鑣銜也從革力聲也)</span>。</p>
<p>嫉妒<span class='note-inline'>(上情逸反下當故反王逸注楚辭云害賢曰嫉害色曰妒鄭注毛詩序云以色曰妒以行曰忌說文從女從戶聲也)</span>。</p>
<p>誘化<span class='note-inline'>(餘手反說文作羑羑導也教也引也進也相勸動也從言從秀聲也)</span>。</p>
<p>鬀落<span class='note-inline'>(天帝反考聲削髮也經作剃俗字也)</span>。</p>
<p>鬚髮<span class='note-inline'>(上相逾反說文作須髭須也下藩襪反考聲頂毛也說文髮根也從髟犮聲也髟音衫刃音蒱末反或作[媏-而+頁]皆古字也)</span>。</p>
<p>澡浴<span class='note-inline'>(子老反廣雅澡治也蒼頡篇澡盥也顧野王云澡猶洗令潔也下音欲說文云浴洗身也從水從谷省聲)</span>。</p>
</div>
<div class='div-other'><a id='mulu284' />
<p class='h2'>第五百六十九卷</p><p>瑩治<span class='note-inline'>(縈[負-貝+(罩-卓+((〡*日)/又))]反韻英摩拭也或從金作鎣同也下除离反考聲治理也修故也從水台聲也)</span>。</p>
<p>皎潔<span class='note-inline'>(上經曉反毛詩傳曰晈光也方言明也說文從白作皎下堅嚙反考聲清也靜也從水絜聲也)</span>。</p>
<p>塊擲<span class='note-inline'>(上康膾反字書土塊儀禮寢苫枕塊是也說文土墣也墣音匹角反從土從隗省聲也隗音五罪反或作凷象形古字也下呈石反廣雅擲振也說文捉也正體作擿也經從鄭俗字也)</span>。</p>
<p>磣[屮/工/毋]<span class='note-inline'>(瘡瘮霜稟二反考聲砂土汙也從石參聲也或從土作墋亦同下徒斛反孔注尚書毒害也考聲惡也痛也案磣毒者妒害也忍人也說文害人之草也從[艸-屮]毒聲也[艸-屮]丑列反毒音愛經作毒隸書訛也)</span>。</p>
<p>不憚<span class='note-inline'>(唐旱反鄭箋毛詩憚難也又畏也集訓辭也又驚也說文憚疾也從心單聲也)</span>。</p>
<p>劬勞<span class='note-inline'>(具于反賈逵云疲勞也爾雅勤也說文劇也從力案用力者則多勞)</span>。</p>
<p>親狎<span class='note-inline'>(霞甲反論語小人狎大人孔氏曰狎近也杜注左傳狎習也或作狹同從犬從甲省聲也)</span>。</p>
<p>陮阜<span class='note-inline'>(上都回反下扶務反)</span>。</p>
</div>
<div class='div-other'><a id='mulu285' />
<p class='h2'>第五百七十卷</p><p>根株<span class='note-inline'>(上岡恩反王弼注老子曰根始也考聲根本也下陟殊反考聲煞樹之餘曰株說文木根從木從朱聲也)</span>。</p>
<p>抑挫<span class='note-inline'>(上於力反賈逵注國語抑止也杜注左傳抑損也如淳注史記抑屈也楚辭曰屈心而抑志是也說文作[卬-ㄗ+(ㄗ@、)]反印字也[卬-ㄗ+(ㄗ@、)]音一力反印音一刃反石經加手從印作抑變體字也下祖過反賈逵注國語云折鋒曰挫說文挫摧也從手從坐聲也)</span>。</p>
<p>先折<span class='note-inline'>(上星延反說文前進也從古㞢字從人下章熱反考聲折挫也拗取也說文正體從重二[艸-屮]丑列反從斤作折解云二[艸-屮]草也以斤斷草曰折小篆因以二[艸-屮]相連便誤為古[屮/(艸-屮)]字遂從手作折也出音手也)</span>。</p>
<p>稟性<span class='note-inline'>(彼錦反孔注尚書云稟受也說文賜穀也從禾㐭聲也㐭音力錦反經從示作稟誤也)</span>。</p>
<p>芒衣<span class='note-inline'>(武房反考聲草末也然別有草葉如劒刃觸則傷人離繫外道將以為衣傷其皮宍以為苦行也)</span>。</p>
<p>茅衣<span class='note-inline'>(夘包反周易藉用白茅說文茅即菅草也從草矛聲也菅音古頑反矛音莫候反稗子音敗杜注左傳草之似[(孛-子+未)*卑]者如淳曰細米為稗或作粺亦通)</span>。</p>
<p>或芋<span class='note-inline'>(于遇反韻英芋蹲鴟草也蘇敬本草云芋一名茨菰約有六種差別所謂青芋紫芋真芋白芋連禪芋野芋並皆有毒其中唯野芋最甚食之煞人以灰水煑之乃可食也史記云岷山之下蹲鴟得之至老不飢是也說文大葉實根驚人故謂之芋從草于聲也)</span>。</p>
<p>或藕<span class='note-inline'>(五苟反考聲蓮根也爾雅蓮荷芙蕖其根曰藕玉篇作藕本草一名水芝丹一名蓮甘可食說文從水作蕅芙蕖根也從草從水果聲也)</span>。</p>
<p>牧牛女<span class='note-inline'>(莫卜反杜注左傳云養牛曰[打-丁+(改-己)]爾雅郊外謂之牧郭璞注方言牧察也說文亦云養牛馬也從牛支聲也支音普卜反)</span>。</p>
<p>搆百<span class='note-inline'>(苟寇反俗用假借字也正體作[搫-舟+(孛-了)]考聲取牛羊乳也從手[敲-高+(孛-了)]聲也或從羊作[搫-舟+(孛-了)]同經作搆是搆架材木字非經義也)</span>。</p>
<p>軍敵<span class='note-inline'>(上窘雲反下亭的反)</span>。</p>
<p>迦履迦<span class='note-inline'>(上薑佉反假借此音以響梵音下文梵語中有迦字悉同此音)</span>。</p>
<p>賷持<span class='note-inline'>(濟西反俗字也考聲持財與人也說文作齎持遺也從貝齊聲也經作賷因草誤)</span>。</p>
<p>暎蔽<span class='note-inline'>(上英敬反下卑袂反)</span>。</p>
<p>庳鉢羅樹<span class='note-inline'>(上卑寐反梵語樹名也或名畢鉢羅菩提樹之類也一說即菩提樹)</span>。</p>
<p>重疊<span class='note-inline'>(長龍反下亭叶反蒼頡疊重也廣雅厚也宋忠注太玄經疊積也顧野王曰疊明也說文古理獄官決罪三曰得其宜乃行之故從三曰晶從宜作疊王莽以三曰太盛改為三田作疊經作疊變體字也)</span>。</p>
</div>
<div class='div-other'><a id='mulu286' />
<p class='h2'>第五百七十一卷</p><p>護法陀羅尼<span class='note-inline'>(此中諸字但響取梵字音旨非求字義也)</span>。</p>
<p class="dharani">怛儞也<span class='note-inline'>(二合)</span>他<span class='note-inline'>(去引一句)</span>阿<span class='note-inline'>(上聲下同此也)</span>護囉<span class='note-inline'>(羅字上聲轉舌呼下同二)</span>矩<span class='note-inline'>(俱宇反)</span>囉<span class='note-inline'>(准前也)</span>嚩<span class='note-inline'>(無割反下同)</span>底<span class='note-inline'>(丁以反三)</span>護<span class='note-inline'>(引)</span>囉䋈<span class='note-inline'>(奴雅反兼以鼻音呼)</span>娑<span class='note-inline'>(去聲呼引)</span>嚕<span class='note-inline'>(魯字轉舌下同)</span>䋈<span class='note-inline'>(準上四)</span>左<span class='note-inline'>(則可反下同)</span>左左左左抳<span class='note-inline'>(尼整反下准此五)</span>阿<span class='note-inline'>(上)</span>麌<span class='note-inline'>(愚宇反)</span>䋈<span class='note-inline'>(奴雅反鼻音)</span>乞灑<span class='note-inline'>(二合師賈反)</span>多乞灑<span class='note-inline'>(二合)</span>多<span class='note-inline'>(六)</span>乞灑<span class='note-inline'>(二合)</span>演多乞灑<span class='note-inline'>(二合)</span>野娑嚩<span class='note-inline'>(二合引)</span>賀<span class='note-inline'>(引七)</span>捨麼<span class='note-inline'>(莽可反鼻音)</span>抳<span class='note-inline'>(準上音)</span>迦<span class='note-inline'>(准前)</span>囉<span class='note-inline'>(轉舌八)</span>污<span class='note-inline'>(引)</span>嚕<span class='note-inline'>(引轉舌)</span>隖嚕嚩<span class='note-inline'>(無可反)</span>底<span class='note-inline'>(丁以反九)</span>迦<span class='note-inline'>(居佉反下同)</span>囉嚩底迦<span class='note-inline'>(准上十)</span>阿<span class='note-inline'>(上)</span>陛捨底[寧*頁]<span class='note-inline'>(寧頂反)</span>娑<span class='note-inline'>(去引)</span>囉抳<span class='note-inline'>(尼整反十一)</span>惹<span class='note-inline'>(慈攞反)</span>野麼<span class='note-inline'>(莫可反鼻音)</span>底<span class='note-inline'>(下以反十二)</span>嚩始[寧*頁]<span class='note-inline'>(准前)</span>嚩始<span class='note-inline'>(十三)</span>嚩<span class='note-inline'>(無可反下同)</span>多嚩多努<span class='note-inline'>(鼻音)</span>娑<span class='note-inline'>(去引)</span>哩抳<span class='note-inline'>(十四)</span>部<span class='note-inline'>(引)</span>多努<span class='note-inline'>(鼻音)</span>娑沒㗚<span class='note-inline'>(三合兼轉舌)</span>底<span class='note-inline'>(丁以反下同十五)</span>禰<span class='note-inline'>(奴禮反)</span>嚩多努<span class='note-inline'>(鼻音)</span>娑沒㗚<span class='note-inline'>(三合)</span>底<span class='note-inline'>(准上)</span>娑嚩<span class='note-inline'>(二合反)</span>賀<span class='note-inline'>(引十六句)</span></p>
<p>銷滅<span class='note-inline'>(小姚反亦作消)</span>。</p>
<p>量纔<span class='note-inline'>(藏灾反考聲纔蹔也集訓僅能也說文淺也從糸從[奐-大+比][奐-大+比]音丑略反從免經從二免作纔也)</span>。</p>
<p>瞻博迦花<span class='note-inline'>(梵語花樹名也舊云瞻匐訛略也此花芬馥香聞數里大如楸花爛然金色也亦是香名也)</span>。</p>
<p>門堞<span class='note-inline'>(甜叶反左傳曰環城附於堞杜注云城上女牆也古今正字云城上女垣也從土葉聲也今人通音為際者誤也)</span>。</p>
<p>鳧鴈<span class='note-inline'>(上輔無反郭注爾雅鳧鴨也考聲野鴨之小者字書從鳥几聲也几音殊鳥之短羽飛几几然形聲也下顏莧反或作雁同毛詩大曰鴻小曰雁隨陽鳥也說文雁鵝屬)</span>。</p>
<p>白檀<span class='note-inline'>(唐蘭反香木名也白赤俱香赤者為上梵云贊那曩古譯云栴檀香是也出外國海島中)</span>。</p>
<p>尸利沙<span class='note-inline'>(梵語也此翻為吉祥即合昏樹也俗名為夜合樹也)</span>。</p>
<p>鸚鵡<span class='note-inline'>(上烏耕反下無甫反或作䳇山海經云黃山有鳥青羽赤喙人舌能言名為鸚鵡曲禮曰鸚鵡能言不離飛鳥是也)</span>。</p>
<p>優曇花<span class='note-inline'>(梵語古譯訛略也梵語正云烏曇跋羅此云祥瑞雲異天花也世間無此花若如來下生金輪王出現世間以大福德力故感得此花出現)</span>。</p>
<p>栴檀<span class='note-inline'>(上章羶反下唐寒反即前赤白檀香是也)</span>。</p>
<p>頗胝迦<span class='note-inline'>(梵語寶名也此無正翻水精之類也光明瑩徹淨無瑕穢有微青白色或紅紫之別異也亦神靈寶也)</span>。</p>
</div>
<div class='div-other'><a id='mulu287' />
<p class='h2'>第五百七十二卷</p><p>掩遏<span class='note-inline'>(上於撿反考聲藏也下安葛反考聲遏遮也)</span>。</p>
<p>辜負<span class='note-inline'>(上古枯反周禮辜戮之軄凡煞王之親者辜之鄭曰辜之言枯也說文辜罪也從辛古聲也經從手作辜謬也下浮武反顧野王云背恩忘德曰負說文負恃也上從人下從貝人守寶貝有所恃也一曰受貸不償故人下貝為負有從人作偩俗字)</span>。</p>
<p>怯弱<span class='note-inline'>(上羗業反下而斫反)</span>。</p>
<p>疲倦<span class='note-inline'>(上平眉反下狂院反)</span>。</p>
<p>鑿丼<span class='note-inline'>(上音昨聲類鑿鏨也鏨紫陷反說文穿木也從金糳省聲也糳音作凡糳鑿業等字並從丵象竹木叢生也丵音[爿*未]學反下丼精郢反象形字也中一點象水今相傳去點作井也)</span>。</p>
<p>莖榦<span class='note-inline'>(上幸耕反說文枝主也博雅草本曰莖下岡懶反說文樹枝也從木倝[岡-山+(人*人)]岸反聲也)</span>。</p>
<p>[侮-母+〡]荻<span class='note-inline'>(徒歷反許叔重注淮南子云荻藿也)</span>。</p>
<p>蘆葦<span class='note-inline'>(上郎都反下于鬼反爾雅葭葦也郭璞曰即今蘆也又曰葭蘆即葦也案此二草種類相似大曰蘆小曰葦玉篇葦大葭說文蘆字從廾從皿罏聲也罏魯都反或作[蘆-皿]同經作蘆俗也)</span>。</p>
<p>甘蔗<span class='note-inline'>(之夜反美草也)</span>。</p>
<p>馱都<span class='note-inline'>(梵語也此云法界界即體也)</span>。</p>
<p>此下從[筐-王+僉]底所蹈已下直至逶迤胸臆已前並說佛三十二相音義第五卷經即第三百八十一卷中已具釋訖此但音字不求其義。</p>
<p>匳底<span class='note-inline'>(力鹽反經作匳非也)</span>。</p>
<p>所蹈<span class='note-inline'>(唐號反踐也)</span>。</p>
<p>坦然<span class='note-inline'>(他懶反)</span>。</p>
<p>輻輪<span class='note-inline'>(上音福)</span>。</p>
<p>輞轂<span class='note-inline'>(上音冈下音穀)</span>。</p>
<p>柔耎<span class='note-inline'>(而兖反經作軟非也)</span>。</p>
<p>纖長<span class='note-inline'>(相閻反)</span>。</p>
<p>鞔網<span class='note-inline'>(莫安反)</span>。</p>
<p>交絡<span class='note-inline'>(音洛)</span>。</p>
<p>綺畫<span class='note-inline'>(上墟紀反下華卦反)</span>。</p>
<p>足跟<span class='note-inline'>(音根)</span>。</p>
<p>與趺<span class='note-inline'>(音夫)</span>。</p>
<p>雙腨<span class='note-inline'>(上所江反下時耎反)</span>。</p>
<p>瑿泥<span class='note-inline'>(纓奚反)</span>。</p>
<p>傭圓<span class='note-inline'>(勅龍反)</span>。</p>
<p>紺青<span class='note-inline'>(上高暗反下青字從生從丹也)</span>。</p>
<p>潤滑<span class='note-inline'>(上而順反下還八反)</span>。</p>
<p>晃曜<span class='note-inline'>(上胡廣反下羊要反)</span>。</p>
<p>頸及<span class='note-inline'>(鷄郢反)</span>。</p>
<p>肩項<span class='note-inline'>(上音堅下何講反)</span>。</p>
<p>髆腋<span class='note-inline'>(上補各反下羊益反之亦反)</span>。</p>
<p>諾瞿陀<span class='note-inline'>(上曩各反次強于反前譯云尼俱盧陀)</span>。</p>
<p>頷臆<span class='note-inline'>(上含感反下於力反)</span>。</p>
<p>踰珂<span class='note-inline'>(上羊珠反下枯何反)</span>。</p>
<p>鋒利<span class='note-inline'>(妨封反)</span>。</p>
<p>婉約<span class='note-inline'>(於遠反)</span>。</p>
<p>眼睫<span class='note-inline'>(精葉反)</span>。</p>
<p>白毫<span class='note-inline'>(胡高反)</span>。</p>
<p>烏瑟膩沙<span class='note-inline'>(梵語也此云頂相佛頂也)</span>。</p>
<p>筋脈<span class='note-inline'>(上居聲反下莫伯反)</span>。</p>
<p>兩踝<span class='note-inline'>(胡瓦反)</span>。</p>
<p>膝輪<span class='note-inline'>(胥逸反)</span>。</p>
<p>惇肅<span class='note-inline'>(上都溫反)</span>。</p>
<p>怯弱<span class='note-inline'>(上羗業反)</span>。</p>
<p>離翳<span class='note-inline'>(於計反)</span>。</p>
<p>臍深<span class='note-inline'>(上牆兮反)</span>。</p>
<p>不凹<span class='note-inline'>(烏瓜反)</span>。</p>
<p>不凸<span class='note-inline'>(田頡反)</span>。</p>
<p>皮膚<span class='note-inline'>(甫無反)</span>。</p>
<p>疥癬<span class='note-inline'>(上音戒下先剪反)</span>。</p>
<p>黶點<span class='note-inline'>(上伊琰反下丁琰反)</span>。</p>
<p>疣贅<span class='note-inline'>(上有求反下專稅反)</span>。</p>
<p>清澈<span class='note-inline'>(纏列反)</span>。</p>
<p>稠密<span class='note-inline'>(長流反)</span>。</p>
<p>綺靡<span class='note-inline'>(上音豈下音美)</span>。</p>
<p>輪埵<span class='note-inline'>(都果反)</span>。</p>
<p>顏貌<span class='note-inline'>(猫皰反)</span>。</p>
<p>臭穢<span class='note-inline'>(上昌呪反下央衛反)</span>。</p>
<p>達那<span class='note-inline'>(梵語如來肉髻)</span>。</p>
<p>逶迤<span class='note-inline'>(上音萎下音夷)</span>。</p>
<p>匈臆<span class='note-inline'>(上許恭反下於力反)</span>。</p>
<p>踊躍<span class='note-inline'>(上羊腫反杜預曰跳躍也上也下弋灼反廣雅跳也進也互相訓也)</span>。</p>
<p>之儔<span class='note-inline'>(池流反儔疋也)</span>。</p>
<p>不愜<span class='note-inline'>(謙頰反考聲云當意也可也從小匧聲也)</span>。</p>
<p>所縈<span class='note-inline'>(恚營反考聲云纏也繞也)</span>。</p>
<p>荷儋<span class='note-inline'>(多甘反負也助也亦作檐也)</span>。</p>
<p>重擔<span class='note-inline'>(當柑反考聲以木荷物也)</span>。</p>
<p>持髻<span class='note-inline'>(音繼梵天王名也)</span>。</p>
</div>
<div class='div-other'><a id='mulu288' /></div>
<div class='div-other'><a id='mulu289' />
<p class='h2'>第五百七十四卷<span class='note-inline'>(文殊分)</span></p><p>善軶<span class='note-inline'>(於革反桂苑珠叢車轅端橫木也說文車軶也從車戹聲也戹音厄字書戹字從戶從乙經作軶俗字也不捨善軶菩薩名也善軶者喻於大悲也)</span>。</p>
<p>迦多衍那<span class='note-inline'>(梵語大阿羅漢名也舊曰迦旃延訛也迦音薑佉反衍音演)</span>。</p>
</div>
<div class='div-other'><a id='mulu290' />
<p class='h2'>第五百七十五卷<span class='note-inline'>(文殊下)</span></p><p>善䠶<span class='note-inline'>(常夜反說文云弓弩發於身而中於遠從身從矢小篆從寸作射說文寸法度也又云寸亦手也二體並正也)</span>。</p>
<p>麁的<span class='note-inline'>(蒼姑反鄭注禮記云麤猶疏也廣雅麤大也正體作麤說文從三鹿今省為麤顧野王云麤不善也下丁歷反毛詩傳曰的射質也或從弓作㢩說文從白作的的明也從白勺聲也)</span>。</p>
<p>鍛金<span class='note-inline'>(都灌反蒼頡篇云鍛椎也直羸反鄭注禮記云鍛捶打也說文云小治也)</span>。</p>
<p>燒鍊<span class='note-inline'>(歷殿反說文治金也或作煉亦通經從系作練非也)</span>。</p>
<p>金璞<span class='note-inline'>(普剝反王弼注老子璞真也尹文子曰鄭人呼玉之未治者謂之璞也)</span>。</p>
<p>稱量<span class='note-inline'>(處蒸反考聲定其輕重也廣雅云度也字書云量平也韻英程也說文云銓也從禾爯聲也爯齒蒸反古文作爯經作秤俗字也)</span>。</p>
<p>胞初生<span class='note-inline'>(庖皃反樹花胞胎也忉利天上波質多樹花欲開時先生胞說文婦人懷妊兒生衣也字書正體作包或有作皰皰音蒲皃反其義亦通)</span>。</p>
<p>氛氳<span class='note-inline'>(上扶聞反下迃雲反文字集略氛氳氣盛貌也字統氤氳陰陽和氣也上形下聲字也)</span>。</p>
<p>剏見<span class='note-inline'>(楚壯反韻英剏初也考聲剏始也經作創俗字也)</span>。</p>
<p>分齊<span class='note-inline'>(上防問反下寂麗反或作劑)</span>。</p>
<p>治寶<span class='note-inline'>(上除离反考聲云治理也修故也)</span>。</p>
<p>磨瑩<span class='note-inline'>(烏[(質-貝+(〡*且))/又]反磨拭也或作鎣也)</span>。</p>
<p>映㬚<span class='note-inline'>(上英敬反下持折反通也經作徹也)</span>。</p>
<p>卉木<span class='note-inline'>(暉貴反說文草之總名也小篆作芔從三[艸-屮][艸-屮]音丑列反)</span>。</p>
<p>叢林<span class='note-inline'>(殂紅反草木聚生從丵取聲也丵音牀學反經作藂俗字也)</span>。</p>
<p>能逮<span class='note-inline'>(唐奈反逮及也)</span>。</p>
<p>如幻<span class='note-inline'>(還辨反或也古作幺亦作予皆古字也)</span>。</p>
</div>
<div class='div-other'><a id='mulu291' />
<p class='h2'>第五百七十六卷</p><p>罥網<span class='note-inline'>(上决犬反正體作羂亦作罥考聲云以繩捕也韻英繫取也案羂者罥索也下無倣反顧野王曰網者羅罟之總名也易曰昔庖羲氏結繩為網以畋以漁以養萬民世本云芒作羅冈朱忠曰伏羲氏也或作羅罔或作网皆是古文象形字也)</span>。</p>
<p>無尼延底<span class='note-inline'>(梵語也唐云白淨識)</span>。</p>
<p>帝杙<span class='note-inline'>(餘息反大橜也橜音狂月反爾雅樴謂之杙郭景純曰杙[厥/米]也又云在地謂之臬魚列反)</span>。</p>
<p>行有所得<span class='note-inline'>(行孟反下文同)</span>。</p>
<p>寤時<span class='note-inline'>(吾庫反考聲云寐中有所見覺而信也寐音彌庇反覺音教蒼頡篇亦云寐覺而有言曰寤說文同從宀從爿從㝱省吾聲也宀音綿爿音牆㝱音夢字書云㝱睡覺也)</span>。</p>
<p>踊躍<span class='note-inline'>(上庸腫反公羊傳曰踊上也玉篇踊登也杜預曰跳躍也從足甬聲也下翼灼反爾雅躍迅也廣雅躍跳也進也從足翟聲翟徒歷反)</span>。</p>
<p>戶牖<span class='note-inline'>(餘糺反說文穿壁以木為交牕也從片戶甫聲也廣雅牖道也字書明也)</span>。</p>
<p>傾搖<span class='note-inline'>(頃縈反考聲傾側也說文作[泳-永+頃]下羊翹反集訓搖動也從扌䍃聲也)</span>。</p>
<p>[弁/土]壤<span class='note-inline'>(分問反考聲[云/(厂@米)]掃除也掃音蘇早反或作[土*(米/弁)]亦同經作糞俗字也說文[云/(厂@米)]掃除也從土弁聲也下而掌反孔氏曰無塊曰壤鄭曰壤土也變言之耳廣雅壞塵也肥柔也說文柔土也從土從襄聲也)</span>。</p>
<p>淹久<span class='note-inline'>(於炎反杜注左傳云淹久也又云淹留也郭璞注山海經云淹滯也稽久也說文從水奄聲也)</span>。</p>
</div>
<div class='div-other'><a id='mulu292' />
<p class='h2'>第五百七十七卷<span class='note-inline'>(能斷金剛分)</span></p><p>跏趺<span class='note-inline'>(上音加。下音夫。皆俗字也。正體作加跗。鄭注儀禮云跗足上也。顧野王云足面上也。案金剛頂及毘盧遮那等經坐法差別非一。今略舉二三。明四威儀皆有深意。結跏趺坐略有二種。一曰吉祥二曰降魔。凡坐皆先以右趾押左股後以左趾押右股此即右押右手亦左居上名曰降魔坐。諸禪宗多傳此坐。若依持明藏教瑜伽法門即傳吉祥為上降魔坐有時而用其吉祥坐先以左趾押右股後以右趾押左股令二足掌仰於二股之上手亦右押左仰安跏趺之上名為吉祥坐。如來昔在菩提樹下成正覺時。身安吉祥之坐。手作降魔之印。是故如來常安此坐轉妙法輪。若依祕密瑜伽身語意業舉動威儀無非密印。坐法差別並須師授。或曰半加或名賢坐或象輪王或住調伏與此法相應即授此坐。皆佛密意有所示也)</span>。</p>
<p>摩納婆<span class='note-inline'>(梵語也譯主大唐三藏云此曰儒童案善無畏三藏譯大毘盧遮那經并與沙門一行出義記云摩納娑正翻應云勝處我彼宗外道自言有神我在身心中最為勝妙彼等常於自身心中觀我或長一寸許大智度論亦云計有神我或如芥子或如豆麥必為淨色若譯為儒童者梵語應云摩弩婆兩譯不同未知孰是請勘梵本)</span>。</p>
<p>橃諭<span class='note-inline'>(煩襪反考聲縛竹木浮於水上謂之撥也說文從木發聲也廣雅從舟作[舟*發]皆正也經作筏或有作栰並俗字皆非也下踰注反廣雅諭諫也鄭注周禮告曉之也蒼頡篇諭譬也論語曰君子諭於義小人諭於利說文諭告也從言俞聲也俞字從亼精立反從刂刂音公外反經從口作喻俗字)</span>。</p>
<p>俛仰<span class='note-inline'>(明弁反俗字也杜注左傳云俛俯也說文低頭正體從頁從兆作頫頁音頡下仰音魚襁反易曰仰以觀於天文也說文舉首也從人從卬聲也卬音魚兩反)</span>。</p>
<p>捫淚<span class='note-inline'>(上莫盆反毛詩傳曰捫持也韻詮捫搎或摸[打-丁+索]也搎音孫[打-丁+索]音索說文捫摸也從手門聲也下良墜反韻詮涕泣淚也說文作涕泣也從木戾聲也)</span>。</p>
<p>曾為羯利王<span class='note-inline'>(藏能反次榮偽反羯利王梵語也此云鬪諍亦云無道惡王也古譯云哥利王訛也即古昔波羅奈國王也)</span>。</p>
<p>希冀<span class='note-inline'>(上香依反韻詮希慕也考聲罕也法言云希冀也經作悕俗字也古文作希下冀音寄韻詮云冀望也經作冀俗字也說文北方州也從北異聲也)</span>。</p>
<p>荷擔<span class='note-inline'>(上恒餓反字書荷負也下當貪反或從人作儋同廣雅擔助也考聲儋負也字書擔荷也從手詹聲也經中有從木作檐非也檐音鹽舍檐也非此義也)</span>。</p>
</div>
<div class='div-other'><a id='mulu293' />
<p class='h2'>第五百七十八卷<span class='note-inline'>(理趣分)</span></p><p>交暎<span class='note-inline'>(於敬反韻英暉也考聲傍照也文字音義隱也從日從英聲也)</span>。</p>
<p>綺葢<span class='note-inline'>(墟紀反說文有文繒也案綺古出齊郡今出江東有以二色綵絲織成次於錦也)</span>。</p>
<p>猗適<span class='note-inline'>(於機反考聲獨美也加也爾雅歎美之詞)</span>。</p>
<p>大樂<span class='note-inline'>(郎各反考聲喜暢甚也假借字也本音岳也)</span>。</p>
<p>三界自在常能堅固饒益有情爾時如來即說神呪。</p>
<p class="dharani">曩謨婆<span class='note-inline'>(去)</span>誐<span class='note-inline'>(魚伽反又取上聲)</span>嚩<span class='note-inline'>(無可反後文同)</span>帶<span class='note-inline'>(引一)</span>鉢囉<span class='note-inline'>(二合轉舌)</span>枳孃<span class='note-inline'>(二合引上經以反孃取上聲)</span>播<span class='note-inline'>(引)</span>囉<span class='note-inline'>(羅字上聲兼轉舌)</span>弭多<span class='note-inline'>(上聲引)</span>曳<span class='note-inline'>(以瑿反引後亦同此二)</span>溥訖底<span class='note-inline'>(二合)</span>嚩攃<span class='note-inline'>(七葛反)</span>邏<span class='note-inline'>(勒賀反引)</span>曳<span class='note-inline'>(推前音也平聲三)</span>阿<span class='note-inline'>(上)</span>跛哩<span class='note-inline'>(轉舌)</span>弭多麌<span class='note-inline'>(語矩反)</span>䋈<span class='note-inline'>(努雅反鼻引)</span>曳<span class='note-inline'>(以[卄/ㄠ/大]反引四)</span>薩嚩怛他<span class='note-inline'>(去引)</span>櫱多<span class='note-inline'>(五)</span>布<span class='note-inline'>(引)</span>爾<span class='note-inline'>(薺以反後文同)</span>多<span class='note-inline'>(上聲引)</span>曳<span class='note-inline'>(引上六)</span>薩嚩怛他<span class='note-inline'>(去引)</span>誐<span class='note-inline'>(准前音上聲)</span>多<span class='note-inline'>(上聲引七)</span>弩<span class='note-inline'>(鼻聲)</span>枳孃<span class='note-inline'>(二合並上聲引已下同)</span>弩<span class='note-inline'>(鼻聲)</span>枳孃<span class='note-inline'>(二合引)</span>多<span class='note-inline'>(上聲八)</span>闢枳孃<span class='note-inline'>(二合引)</span>多<span class='note-inline'>(上聲引)</span>曳<span class='note-inline'>(引九)</span>怛儞也<span class='note-inline'>(二合)</span>他<span class='note-inline'>(去聲引十)</span>鉢囉<span class='note-inline'>(二合轉舌)</span>枳[寧*頁]<span class='note-inline'>(二合引十一)</span>摩賀<span class='note-inline'>(引)</span>鉢囉<span class='note-inline'>(二合)</span>枳[寧*頁]<span class='note-inline'>(二合引十二)</span>鉢囉<span class='note-inline'>(二合)</span>枳孃<span class='note-inline'>(二合引)</span>嚩婆<span class='note-inline'>(去引)</span>索迦<span class='note-inline'>(薑佉反取上聲)</span>㘑<span class='note-inline'>(轉舌引十三)</span>鉢囉<span class='note-inline'>(二合)</span>枳孃<span class='note-inline'>(二合引)</span>路<span class='note-inline'>(引)</span>迦迦㘑<span class='note-inline'>(轉舌引十四)</span>案<span class='note-inline'>(上)</span>馱迦<span class='note-inline'>(引)</span>囉<span class='note-inline'>(轉舌十五)</span>尾馱魔<span class='note-inline'>(莫可反鼻聲)</span>寧<span class='note-inline'>(十六)</span>悉第<span class='note-inline'>(引)</span>素悉第<span class='note-inline'>(引十七)</span>悉鈿覩[牟*含]<span class='note-inline'>(牟敢反引十八)</span>婆<span class='note-inline'>(去)</span>誐嚩底<span class='note-inline'>(丁以反十九)</span>薩網誐遜娜㘑<span class='note-inline'>(轉舌引二十)</span>薄訖底<span class='note-inline'>(二合下丁以反)</span>嚩<span class='note-inline'>(無割反)</span>攃<span class='note-inline'>(倉葛反)</span>黎<span class='note-inline'>(引二十一)</span>鉢囉<span class='note-inline'>(二合)</span>娑<span class='note-inline'>(去引)</span>哩<span class='note-inline'>(轉舌)</span>多曷娑帝<span class='note-inline'>(二合引二十二)</span>俕<span class='note-inline'>(桑紺反)</span>麼<span class='note-inline'>(莫簸反鼻聲引)</span>濕嚩<span class='note-inline'>(二合上尸入反引)</span>索羯㘑<span class='note-inline'>(轉舌二十三)</span>沒第<span class='note-inline'>(引)</span>沒第<span class='note-inline'>(引二十四)</span>悉第<span class='note-inline'>(引)</span>悉第<span class='note-inline'>(引二十五)</span>劍跛劍跛<span class='note-inline'>(二十六)</span>左羅左羅<span class='note-inline'>(二十七)</span>馱<span class='note-inline'>(唐餓反引下同)</span>嚩<span class='note-inline'>(無何反)</span>馱<span class='note-inline'>(引)</span>嚩<span class='note-inline'>(二十八)</span>阿<span class='note-inline'>(去引)</span>蘖蹉<span class='note-inline'>(倉可反)</span>阿<span class='note-inline'>(去引)</span>蘖蹉<span class='note-inline'>(二十九)</span>婆<span class='note-inline'>(去引)</span>誐嚩底<span class='note-inline'>(丁以反三十句)</span>麼<span class='note-inline'>(准前音引)</span>尾攬<span class='note-inline'>(洛敢反)</span>麼<span class='note-inline'>(鼻音引)</span>曳婆嚩<span class='note-inline'>(二合引)</span>賀<span class='note-inline'>(引三十一)</span></p>
<p>爾時如來復說神呪。</p>
<p class="dharani">曩謨<span class='note-inline'>(引)</span>婆<span class='note-inline'>(去引)</span>誐嚩帶<span class='note-inline'>(引一)</span>鉢囉<span class='note-inline'>(二合)</span>枳孃<span class='note-inline'>(二合)</span>播<span class='note-inline'>(引)</span>羅<span class='note-inline'>(羅字上聲兼轉舌)</span>弭多<span class='note-inline'>(上聲引)</span>曳<span class='note-inline'>(准上引二)</span>怛儞也<span class='note-inline'>(二合)</span>他<span class='note-inline'>(去引三)</span>母<span class='note-inline'>(鼻聲)</span>[寧*頁]<span class='note-inline'>(寧頂反)</span>達<span class='note-inline'>(轉古)</span>謎<span class='note-inline'>(彌閇反引四)</span>僧<span class='note-inline'>(去聲)</span>吃囉<span class='note-inline'>(二合上言訖反轉舌)</span>賀達<span class='note-inline'>(轉舌)</span>謎<span class='note-inline'>(准上音上並同五)</span>阿<span class='note-inline'>(上)</span>弩<span class='note-inline'>(鼻聲)</span>仡囉<span class='note-inline'>(二合)</span>謎<span class='note-inline'>(引六)</span>尾穆訖底<span class='note-inline'>(二合)</span>達<span class='note-inline'>(轉舌)</span>謎<span class='note-inline'>(引七)</span>婆<span class='note-inline'>(上聲)</span>娜<span class='note-inline'>(引)</span>弩<span class='note-inline'>(鼻聲)</span>仡囉<span class='note-inline'>(二合)</span>賀達<span class='note-inline'>(轉舌)</span>謎<span class='note-inline'>(引八)</span>吠<span class='note-inline'>(微閇反引)</span>室囉<span class='note-inline'>(二合)</span>麼<span class='note-inline'>(鼻聲)</span>䋈<span class='note-inline'>(奴雅反鼻聲)</span>達<span class='note-inline'>(轉舌)</span>謎<span class='note-inline'>(引九)</span>俕<span class='note-inline'>(蘇紺反)</span>滿多弩<span class='note-inline'>(鼻聲)</span>跛哩<span class='note-inline'>(轉舌)</span>多<span class='note-inline'>(上聲)</span>曩達<span class='note-inline'>(轉舌)</span>謎<span class='note-inline'>(引十)</span>麌<span class='note-inline'>(虞矩反)</span>䋈<span class='note-inline'>(鼻聲)</span>僧<span class='note-inline'>(去)</span>仡囉<span class='note-inline'>(二合轉舌)</span>賀達<span class='note-inline'>(轉舌)</span>謎<span class='note-inline'>(引十一)</span>薩縛迦<span class='note-inline'>(引)</span>羅<span class='note-inline'>(十二)</span>跛哩<span class='note-inline'>(轉舌)</span>播<span class='note-inline'>(引)</span>囉<span class='note-inline'>(轉舌)</span>曩達<span class='note-inline'>(轉舌)</span>謎<span class='note-inline'>(引)</span>婆嚩<span class='note-inline'>(二合引)</span>賀<span class='note-inline'>(引十三)</span></p>
<p>爾時如來復說神呪。</p>
<p class="dharani">曩謨<span class='note-inline'>(引)</span>婆<span class='note-inline'>(去引)</span>誐嚩<span class='note-inline'>(無鉢反)</span>帶<span class='note-inline'>(引一)</span>鉢囉<span class='note-inline'>(二合)</span>枳孃<span class='note-inline'>(二合)</span>播<span class='note-inline'>(引)</span>囉<span class='note-inline'>(轉舌)</span>弭多<span class='note-inline'>(上聲引)</span>曳<span class='note-inline'>(引二)</span>怛儞也<span class='note-inline'>(二合)</span>他<span class='note-inline'>(去引三)</span>室哩<span class='note-inline'>(二合轉舌下同)</span>曳<span class='note-inline'>(平)</span>室哩<span class='note-inline'>(二合)</span>曳<span class='note-inline'>(平聲)</span>室哩<span class='note-inline'>(二合)</span>曳<span class='note-inline'>(平四)</span>室哩<span class='note-inline'>(二合)</span>野細<span class='note-inline'>(引)</span>娑嚩<span class='note-inline'>(二合)</span>賀<span class='note-inline'>(引五)</span></p>
<p>植眾<span class='note-inline'>(上承力反纂韻植種也考聲植多也方言植立也樹也字書植播也說文戶植也從木直聲也或作殖說文脂膏久殖非此義也下終仲反爾雅眾多也國語云獸三為群人三為眾說文亦云眾多也從乑音吟乑字三人也從橫目目眾意也)</span>。</p>
<p>稽留<span class='note-inline'>(上涇溪反考聲稽滯也古文作乩又作卟本作禾又作[禾*尤]說文稽留止也從旨[禾*尤]聲也禾木初生頭曲未能上也又音礙義訓同下留力稠反考聲留止也說文止田也從田[留-田]聲也卯音柳經作㽞或作留又作㽜皆訛也)</span>。</p>
</div>
<div class='div-other'><a id='mulu294' />
<p class='h2'>第五百七十九卷<span class='note-inline'>(檀波羅分)</span></p><p>鎔鍊<span class='note-inline'>(上勇慵反考聲鑄金法也漢書猶金之在鎔治之所鑄說文冶金器法也從金容聲也下力鈿反古文作柬亦作煉考聲精擇也韻集鑠金也說文冶金也從金柬聲也柬力賤反經從東作鍊非練字也)</span>。</p>
<p>磨瑩<span class='note-inline'>(上墨婆反集訓治石也考聲研磨也或作攠說文作䃺下縈敻反發器光也或從金作鎣韻英云磨拭也從玉從[勞-力]省聲也)</span>。</p>
</div>
<div class='div-other'><a id='mulu295' />
<p class='h2'>第五百八十卷</p><p>匪唯<span class='note-inline'>(上非尾反鄭箋毛詩匪非也亦作篚古文作[非/巾]說文從匚非聲也)</span>。</p>
<p>多齎<span class='note-inline'>(精妻反俗字也正體作齎考聲持財與人也廣雅齎送也說文持物於道行也從貝齊聲也)</span>。</p>
<p>訪栝<span class='note-inline'>(官豁反考聲栝撿也周易栝囊無咎王弼曰括結也郭璞注山海經云猶結縛也舌從口從古氏音厥字說文氏塞口為桰)</span>。</p>
<p>市廛<span class='note-inline'>(直連反考聲城市中空地也又居也或作[土*厘]同也)</span>。</p>
<p>擒縶<span class='note-inline'>(及林反考聲擒捉也或作㩒說文作捦急持也從手金聲也下張邑反毛詩傳曰縶絆也音半也杜注左傳云拘縶也從糸音覓執聲也)</span>。</p>
<p>思搆<span class='note-inline'>(息資反下鉤宼反考聲構成也字書結架也文字音義構合也說文云作冓象對交之形從木從冓聲也下文同)</span>。</p>
<p>欣樂<span class='note-inline'>(五教反)</span>。</p>
<p>轂輞軸<span class='note-inline'>(上公酷反玉篇云輻之所湀曰轂次音冈說文云車[車*豦]音璩下冲六反毛詩傳曰軸進也)</span>。</p>
<p>訛銳<span class='note-inline'>(上吾禾反亦作譌孔注尚書云訛化也下營慧反杜注左傳云銳細小也廣雅銳利也經言訛銳者車涉遠路輞訛軸銳也)</span>。</p>
</div>
<div class='div-other'><a id='mulu296' />
<p class='h2'>第五百八十一卷<span class='note-inline'>(無字可音訓)</span></p></div>
<div class='div-other'><a id='mulu297' />
<p class='h2'>第五百八十二卷</p><p>劓鼻<span class='note-inline'>(魚忌反占之刑名也鄭注周禮云劓截鼻也孔注尚書云劓割也說文從刀鼻聲也或從臬作㓷亦通也)</span>。</p>
<p>刖足<span class='note-inline'>(危厥反亦古之刑名也經史互說不同或名剕刑或名髕刑皆一也民有越關梁踰城郭為掠盜者則刖其足考聲斷足也或作跀跀刑之屬五百也)</span>。</p>
</div>
<div class='div-other'><a id='mulu298' />
<p class='h2'>第五百八十三卷</p><p>羸劣<span class='note-inline'>(上力垂反瘦極也下力惙反弱也)</span>。</p>
<p>拘縶<span class='note-inline'>(上矩子反下碪立反集訓拘縶也馬絆也囚繫人也從糸音覓執聲也)</span>。</p>
<p>牽掣<span class='note-inline'>(上啟堅反考聲牽連也廣雅牽挽也說文引前也從牛從宀音綿玄聲也或作牽下赤熱反考聲頓拽延結反縮也亦作摯掣)</span>。</p>
<p>挫辱<span class='note-inline'>(上租臥反鄭注考工記挫折也賈逵折鋒曰挫考聲挫抑也說文挫摧也從手坐聲也小篆坐字從土從留省古文從二人作坐下而燭反賈逵注國語辱恥也考聲辱惡枉羞也說文從寸寸在辰下失耕之時於封壃之上則戮之辰者農之時也故房星為辰為田候也)</span>。</p>
<p>螺蝸<span class='note-inline'>(上盧和反俗字也正作羸爾雅曰蚹羸螔音夷蝓音榆下寡花反郭璞注曰形大曰羸小者曰蝸牛)</span>。</p>
<p>出礦<span class='note-inline'>(瓜[夭/(目*月)]反廣雅鐵璞也說文銅鐵石璞字書未經火煉曰礦或作礦或作礦同也)</span>。</p>
</div>
<div class='div-other'><a id='mulu299' />
<p class='h2'>第五百八十四卷<span class='note-inline'>(淨戒分)</span></p><p>弓弩<span class='note-inline'>(上鞠穹反周禮司弓矢掌六弓四弩八矢之法世本云揮作弓牟夷作矢宋忠云皆黃帝臣也說文以近窮遠故謂之弓下奴古反郭璞注方言云弩猶怒也說文云弓有臂曰努從弓奴聲也)</span>。</p>
<p>排[矛*(替-曰+貝)]<span class='note-inline'>(上蒲埋反考聲云兵器名所謂盾也說文排字從木從非省聲也或作椑同下匆算反廣雅䂎鋋也傷栴反案戈鋋小矛也考聲遙投矛也古今正字䂎短矛也從矛贊聲也)</span>。</p>
<p>刃矟<span class='note-inline'>(人槙反考工記爍金以為刃聖人之作也國語偃五刃賈逵曰刀劒矛戟矢是五也集訓刃兵鋒芒也說文刃堅也象刀有刃之形也不色卓反廣雅矟矛也椑蒼丈八矛也或作槊同用)</span>。</p>
<p>跳躑<span class='note-inline'>(上庭寮反韻英跳躍也韻詮跳踉也蒼頡踊也廣雅上也說文蹶也從足兆聲又音天吊反或作趒趒越也亦通下呈劇反顧野王曰躑躅重局反驟愁瘦反舉足而不進也史記曰騏驥之躑躅不知駑馬之疾步說文躑躅住足也或作蹢從足從鄭聲也)</span>。</p>
<p>瓦瓶<span class='note-inline'>(蒲冥反說文汲水器也或從[午/止]甫苟反作缾小缶也從瓦從并聲也)</span>。</p>
<p>津膩<span class='note-inline'>(女智反王逸注楚辭云貳滑也考聲肥也脂垢也說文亦肥也從肉貳聲也經文從尼作胒非也)</span>。</p>
<p>貯蘇<span class='note-inline'>(張呂反杜注左傳云貯穡也勅六反字書蓄准上藏也考聲貯財也說文貯積也從貝宁除呂反聲)</span>。</p>
<p>數數<span class='note-inline'>(雙捉反數數頻繁也)</span>。</p>
<p>燒煉<span class='note-inline'>(歷殿反韻英云爍金也傷斫反說文從金作鍊冶金也從金柬聲也古文作柬柬字從八作柬有作東者非也)</span>。</p>
<p>匠瑩拭<span class='note-inline'>(上[打-丁+嗇]樣反考工記攻木之工匠人也考聲曰工巧人也凡從事曰匠說文木工也從匚音方從斤匚者所作器也次縈敻反廣雅瑩磨也謂摩拭珠玉使發光明也韻英摩拭也從玉從[勞-力]省聲也下昇軄反郭璞注爾雅拭拭所以為清潔也鄭注禮記拭淨也古今正字云從手式聲也或作試敻音呼瑩反)</span>。</p>
<p>作模<span class='note-inline'>(莫蒲反鄭箋毛詩模樣也或作摹摹規形也掩取象也說文摸法也從木莫省聲也)</span>。</p>
<p>填布<span class='note-inline'>(亭年反廣雅填塞也鄭注禮記云滿也說文從土真聲也)</span>。</p>
<p>火㷮<span class='note-inline'>(早勞反蒼頡火燒木也廣雅㷮炮也㷮音糟說文云㷮焦也從火曹聲也)</span>。</p>
<p>銷礦<span class='note-inline'>(上星遙反顧野王云銷猶散也說文鑠傷弱反金也從金肖聲也或作消蒼頡篇滅也考聲消釋也或作焇博雅焇乾也下瓜猛反廣雅䥫璞也說文銅鐵石璞也字書云未經火煉曰礦或作礦或作礦並通)</span>。</p>
</div>
<div class='div-other'><a id='mulu300' />
<p class='h2'>第五百八十五卷<span class='note-inline'>(無可音訓)</span></p></div>
<div class='div-other'><a id='mulu301' />
<p class='h2'>第五百八十六卷</p><p>徵詰<span class='note-inline'>(上陟陵反鄭注周禮徵召也又云明也杜注左傳驗也又云審也謚法曰威而不猛曰徵考聲曰責也求也說文象也案事有象可驗曰徵從壬體盈反從微省聲也古文作[敲-高+(山/(尸@口))]下輕吉反鄭注周禮詰為問其罪廣雅責也說文詰問也從言吉省聲也)</span>。</p>
<p>高梯<span class='note-inline'>(天提反賈逵注國語云梯階也考聲梯隥也登亘去聲可以登陟也說文木階也從木弟省聲也)</span>。</p>
<p>儵忽<span class='note-inline'>(商肉反楚辭曰往來儵忽王逸注急速貌也又云儵忽如電或作倏或從文作倏亦作跾同)</span>。</p>
<p>中的<span class='note-inline'>(丁歷反毛詩傳曰的射質也考聲曰明貌也定也說文從夕作的經從白作的俗字非也)</span>。</p>
</div>
<div class='div-other'><a id='mulu302' />
<p class='h2'>第五百八十七卷</p><p>難敵<span class='note-inline'>(徒的反杜注左傳云敵對也又云當也爾雅匹也廣雅輩也敵述也從文從啇省聲也)</span>。</p>
<p>翹足<span class='note-inline'>(祇遙反廣雅翹舉也郭璞注爾雅云翹翹懸危也毛詩同說文翹長尾也羽也從羽堯聲也古作曉)</span>。</p>
<p>俯峻<span class='note-inline'>(上坊武反鄭注禮記俯俛也顧野王曰俯謂下首也易曰俯以察於地理是也考聲俯小偃也央宴反俛首也下笋俊反考聲峻高竪也孔氏曰峻高大也或峻皆險峭也又高危也)</span>。</p>
<p>峯巖<span class='note-inline'>(上捧封反考聲山高而銳也韻英山頂也或作峰從山夆聲也下吾咸反杜注左傳云巖險也毛詩傳曰巖巖積石也說文巖岸也或從石作[石*巖]古字)</span>。</p>
</div>
<div class='div-other'><a id='mulu303' />
<p class='h2'>第五百八十八卷</p><p>莖榦<span class='note-inline'>(上幸耕反廣雅草本曰莖說文枝主也從草巠音經聲也下干罕反說文樹枝也從木倝岡岸反考聲木楨也又通去聲呼非文意不取經中有從干作幹或從草作[卄/幹]皆非)</span>。</p>
<p>採摘<span class='note-inline'>(上蒼宰反考聲收也又云捋欒闊反取也說文採取也從手<span class='corr'>采</span>聲也下張革反考聲拓取也唐韻手取也說文拓果樹實也從手從啇省聲也)</span>。</p>
</div>
<div class='div-other'><a id='mulu304' />
<p class='h2'>第五百八十九卷<span class='note-inline'>(安忍分)</span></p><p>鏵䥫<span class='note-inline'>(上畫瓜反方言宋魏之間臿謂之鏵說文兩刃臿音差甲反從金華省聲也或作釫下天涅反山海經云或作鐵從金截聲也今出太原山多䥫)</span>。</p>
<p>虛費<span class='note-inline'>(妃未反韻英耗財也廣雅費損也說文費散財也用也從貝弗聲也)</span>。</p>
</div>
<div class='div-other'><a id='mulu305' />
<p class='h2'>第五百九十卷<span class='note-inline'>(精進分)</span></p><p>營搆<span class='note-inline'>(古詬反玉篇合也成也考聲結架也合材也蓋也說文云積財也象對交之形也從木苒聲也或單作苒亦通)</span>。</p>
<p>怯懼<span class='note-inline'>(上羌劫反顧野王曰怯畏劣也方言怯去也說文作㹤杜林云怯字從心作怯亦作袪同下劬遇反考聲懼憂也畏也說文懼恐也從心瞿聲也古文作愳也)</span>。</p>
<p>萎歇<span class='note-inline'>(上炎麾反考聲萎怨也字書萎黃病也弱也下軒謁反考聲喘息也停止也)</span>。</p>
</div>
<div class='div-other'><a id='mulu306' />
<p class='h2'>第五百九十一卷</p><p>秔米<span class='note-inline'>(耿坑反集訓秈音仙稻也稻音盜聲類不[(黍-(企-止))*古]也說文稻屬亦作稉從禾亢音岡聲也經作粳俗字也)</span>。</p>
<p>躭染<span class='note-inline'>(當甘反考聲躭嗜也玩也說文從身從冘省聲也下而琰反考聲染污也著也)</span>。</p>
</div>
<div class='div-other'><a id='mulu307' />
<p class='h2'>第五百九十二卷</p><p>被帶<span class='note-inline'>(上皮媚反廣雅被加也漢書具也杜曰袍也說文寢衣也長一身有半從衣皮聲也下德奈反考聲帶束也字書繫也說文紳也男子服革婦人絲象繫佩之形而有巾故帶字從巾經作戴非經義也)</span>。</p>
<p>齊何<span class='note-inline'>(情曳反假借字也字書分齊之劑或作劑下准此)</span>。</p>
<p>慣習<span class='note-inline'>(關患反爾雅慣習也言久習於事曰慣從心貫聲也左傳作貫說文從辵作遦同經作串俗字也)</span>。</p>
<p>荏苒<span class='note-inline'>(上而枕反考聲草弱皃也下而琰反群書字要云草盛皃也案荏苒者漸次相因經歷時日謂之荏苒經作[冉-土+(┴/十)]俗字)</span>。</p>
<p>欻然<span class='note-inline'>(動欝反蒼頡篇欻猝起也薛琮曰忽也說文有所吹起也從欠炎聲也)</span>。</p>
</div>
<div class='div-other'><a id='mulu308' />
<p class='h2'>第五百九十三卷</p><p>白鷺<span class='note-inline'>(音路毛詩傳曰白鳥也爾雅白鷺舂鋤也方言云齊魯之間謂之舂鋤吳地揚州謂之白鷺陸機毛詩鳥獸虫魚疏云白鷺大如鷄青脚脚長尺七八尾如鷹尾喙長三寸餘頂及背上有長翰毛可長尺餘參參然郭璞曰今江東人取以為睫離名之為白鷺縗拂於白鷺池側說經池中多饒此鳥故以為名此池在王舍城北羯蘭鐸迦竹林園內)</span>。</p>
<p>魔羂<span class='note-inline'>(決縣反亦作罥亦作[罩-卓+繯]考聲以繩捕禽獸也韻英繫取也案羂者羂索也古今正字云係取也從冈肙音決縣反詃聲也)</span>。</p>
<p>所縶<span class='note-inline'>(砧邑反毛詩傳曰縶絆也杜注左傳云拘縶也從糸音覓執聲)</span>。</p>
<p>綺謬<span class='note-inline'>(上欹倚反明救反)</span>。</p>
<p>激磨<span class='note-inline'>(經亦反考聲水奔射也)</span>。</p>
<p>折[冉-土+(久/人)]<span class='note-inline'>(臣熱反左氏傳折損也考聲摧折也從手從斤聲也下紅岳反獸角也隅也正體從刀肉經作角訛也)</span>。</p>
<p>大檐<span class='note-inline'>(躭紺反)</span>。</p>
</div>
<div class='div-other'><a id='mulu309' />
<p class='h2'>第五百九十四卷</p><p>猜疑<span class='note-inline'>(上采灾反杜注左傳云猜疑也方言猜恨也說文猜恨賊也從犬青聲也下魚期反考聲止也貳也未定也古作[肄-聿+匕]亦作[比/欠]今從吳音疎[上/矢]聲也)</span>。</p>
<p>鹹鹵<span class='note-inline'>(上遐巖反尚書洪範云潤下作鹹爾雅鹹苦也說文北方味也從鹵音魯咸聲也經從酉作醎非也鹹[啗-口+鹵]地也下盧古反杜注左傳云淳卤确薄之地說文西方鹹地也從[占@必]省聲也[占@必]古西字也)</span>。</p>
<p>衒賣<span class='note-inline'>(上玄狷反韻英行賣也自矜也或作衒或作䝮義同自媒也說文行且賣也從行玄聲也下莫廨反集訓出物以交易也正體從出作[(廿*├)/(?@貝)]今作賣省也)</span>。</p>
</div>
<div class='div-other'><a id='mulu310' />
<p class='h2'>第五百九十五卷<span class='note-inline'>(無可音訓)</span></p></div>
<div class='div-other'><a id='mulu311' />
<p class='h2'>第五百九十六卷</p><p>虹蜺<span class='note-inline'>(胡同反爾雅螮蝀虹也月令季春虹始見孟冬虹始藏不見漢書作虫又音綘說文似虫故從虫音毀工聲也古文作羾籀文[工*(奄-大+田)]從电电電也下五嵆反郭璞注爾雅云雌蜺也見離騷或作霓爾雅螮蝀謂之雩音于又云蜺為挈貳郭璞云挈貳別名見尸子)</span>。</p>
<p>護藏<span class='note-inline'>(昨郎反)</span>。</p>
</div>
<div class='div-other'><a id='mulu312' />
<p class='h2'>第五百九十七卷</p><p>梯蹬<span class='note-inline'>(上天堤反賈逵注國語梯階也說文木階也從木弟聲也下當鄧反考聲蹬履也韻英踐也說文從阜作隥隥卭也從足登聲也)</span>。</p>
</div>
<div class='div-other'><a id='mulu313' />
<p class='h2'>第五百九十八卷</p><p>撮磨<span class='note-inline'>(上竄捋反郎括反考聲手撮取也假借字下墨波反考聲磨礪也研磨也說文作䃺)</span>。</p>
<p>空拳<span class='note-inline'>(逵袁反考聲云手拳也)</span>。</p>
</div>
<div class='div-other'><a id='mulu314' />
<p class='h2'>第五百九十九卷</p><p>灰燼<span class='note-inline'>(上呼隈反說文云死火也從火又聲也下席胤反俗字也正體作燼杜注左傳云火之餘木也說文火餘從火聿聲也)</span>。</p>
<p>煙焰<span class='note-inline'>(宴賢反廣疋煙臭也考聲火煙也說文火氣也從火從垔聲也或作燭古文作煙籀文作[宋-木+((栗-木+土)*欠)]下翼念反說文火微行也正體作爓今從省或作燄火光也漢書作炎假借也)</span>。</p>
<p>索縷<span class='note-inline'>(桑洛反考聲索繩也從市從系音覓作索非也下良至反南楚之人貧衣破弊惡謂之襤縷說文縷綫也從糸從婁省聲也)</span>。</p>
<p>阿邏茶迦邏摩子<span class='note-inline'>(梵語外道仙人名也此無正翻)</span>。</p>
</div>
<div class='div-other'><a id='mulu315' />
<p class='h2'>第六百卷</p><p>原隰<span class='note-inline'>(音習爾雅高平曰原下溼曰隰尚書大傳曰隰之言溼也或作隰說文阪下隰也從阜㬎聲也)</span>。</p>
<p>兇勃<span class='note-inline'>(上許恭反韻麤人也考聲兇惡也恐也又上聲說文擾恐也從人在兇下春秋傳云胄人兇懼是也下蒲沒反禮記悖逆也說文悖亂也從心孛聲也經從力作勃勃壯也健也亦通也)</span>。</p>
<p>喙長<span class='note-inline'>(吁衛反說文喙口也)</span>。</p>
<p>偃蹇<span class='note-inline'>(上於蹇反下建囐反案偃者憍慢也倨慠也)</span>。</p>
<p>拘縶<span class='note-inline'>(上音俱下知立反囚繫人也)</span>。</p>
<p>壃界<span class='note-inline'>(居強反毛詩傳曰壃界也說文作畺畺界也從二田其間象三其界畫也或作疆壃並通也)</span>。</p>
<p>愛羅筏拏龍王<span class='note-inline'>(梵語訛轉也梵音正云愛羅轉舌上聲嚩無可反拏鼻聲大龍王名也此無正翻也)</span>。</p>

<p class='juan'>一切經音義卷第八</p></div></div>
</div><!-- end of div[@id='body'] -->
</body></html>