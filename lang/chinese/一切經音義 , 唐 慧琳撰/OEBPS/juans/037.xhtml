<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu1680' />一切經音義卷第三十七</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">音廣大寶樓閣善住祕密陀羅尼經三卷</p>
<p style="margin-left:1em">大摩尼廣博樓閣善住祕密陀羅尼經三卷</p>
<p style="margin-left:1em">牟梨曼陀羅呪經二卷<span class="note-inline">(舊目一卷今分為二卷)</span></p>
<p style="margin-left:1em">寶樓閣陀羅尼供養修行經一卷</p>
<p style="margin-left:1em">無垢淨光陀羅尼經一卷</p>
<p style="margin-left:1em">持世陀羅尼經一卷</p>
<p style="margin-left:1em">雨寶陀羅尼經一卷</p>
<p style="margin-left:1em">金剛祕密善門陀羅尼經一卷</p>
<p style="margin-left:1em">護命法門神呪經一卷</p>
<p style="margin-left:1em">金剛壽命經一卷</p>
<p style="margin-left:1em">金剛延命念誦經一卷</p>
<p style="margin-left:1em">諸佛集會陀羅尼經一卷</p>
<p style="margin-left:1em">東方最勝燈王如來經一卷</p>
<p style="margin-left:1em">善法方便陀羅尼經一卷</p>
<p style="margin-left:1em">陀羅尼集經十二卷</p>
<p style="margin-left:1em">那吒俱鉢囉求成就經一卷</p>
<p style="margin-left:1em">那吒太子求成就陀羅尼經一卷</p>
<p style="margin-left:1em">隨求即得大自在陀羅尼經一卷<span class="note-inline">(無)</span></p>
<p style="margin-left:1em">大隨求陀羅尼經一卷</p>
<p style="margin-left:1em">普遍光明鬘大隨求經二卷</p>
<p style="margin-left:1em">七俱知佛母大心准提陀羅尼經一卷</p>
<p style="margin-left:1em">七俱知佛母准泥大明陀羅尼經一卷</p>
<p style="margin-left:1em">七俱知佛母所說[利-禾+尊]泥陀羅尼經一卷</p>
<p style="margin-left:1em">文殊師利根本一字陀羅尼經一卷</p>
<p style="margin-left:1em">曼殊室利一字呪王經一卷</p>
<p style="margin-left:1em">種種雜呪經一卷</p>
<p style="margin-left:1em">菩提莊嚴陀羅尼經一卷</p>
<p style="margin-left:1em">百千印陀羅尼經一卷<span class="note-inline">(無)</span></p>
<p style="margin-left:1em">無量壽修行儀軌經一卷</p>
<p style="margin-left:1em">無動如來修行儀軌經一卷</p>
<p style="margin-left:1em">一切如來祕密全身舍利寶篋陀羅尼經一卷</p>
<p style="margin-left:1em">六字神呪經一卷</p>
<p style="margin-left:1em">文殊師利菩薩六字陀羅尼經一卷</p>
<p style="margin-left:1em">孔雀王呪經二卷</p>
<p style="margin-left:1em">孔雀王呪經一卷</p>
<p style="margin-left:1em">蘘麌梨童女經一卷</p>
<p style="margin-left:1em">蘘麌梨念誦法一卷</p>
<p style="margin-left:1em">佛說大金色孔雀王呪經一卷</p>
<p style="margin-left:1em">大金色孔雀王呪經一卷</p>
<p style="margin-left:2em">右三十九經五十六卷同此卷音。</p>
</li>
</ul></div>
<div class='div-other'><a id='mulu1681' />
<p class='h1'>廣大寶樓閣善住祕密陀羅尼經上卷</p><p class="byline">慧琳撰</p>
<div class='div-other'><a id='mulu1682' /><p>無明㲉<span class='note-inline'>(苦角反桂苑珠藂云鳥卵皮㲉也喻無明含藏煩惱猶如鳥卵㲉也從卵殼聲也)</span>。</p>
<p>竦竪<span class='note-inline'>(上粟勇反廣雅竦上也考聲驚也心不安也說文敬也從立從束自甲束也束亦聲也古文從人作傱也下殊主反說文竪立也從臤豆作豎籀文從殳作豎)</span>。</p>
<p>轟磕<span class='note-inline'>(上呼泓反說文羣車聲也從三車下堪鴿反說文大石相磕聲也從石盇聲)</span>。</p>
<p>倏然<span class='note-inline'>(傷肉反楚辭云往來倏忽也說文犬走也從犬攸聲下熱旃反會意字也說文犬肉也從肉從犬從灬灬音必遙反)</span>。</p>
<p>髀病<span class='note-inline'>(毗米反說文股外也從骨卑聲俗作䏶也)</span>。</p>
<p>梢枝<span class='note-inline'>(上所交反考聲云水末也字書枝末也下音支並從木)</span>。</p>
<p>麨粖<span class='note-inline'>(昌遶反俗字也正體從酋作[麩-夫+酋]廣雅食也埤蒼煼麥屑食也形聲字也煼音叉絞反)</span>。</p>
</div>
<div class='div-other'><a id='mulu1683' />
<p class='h2'>中卷</p><p>抨界道<span class='note-inline'>(百盲反孔注尚書抨使也尒雅從也郭璞曰謂相隨從也說文撣也聲類或從羊作䍬字書或從并作拼亦通)</span>。</p>
<p>上插<span class='note-inline'>(楚甲反聲類插入也說文<span class='corr'>刺</span>入肉也從干從臼臼音舊象形字也從千者非也)</span>。</p>
<p>[飢-几+夾]餅<span class='note-inline'>(音甲餅饆䍬之類著顄油煑餅也)</span>。</p>
<p>鋒矟<span class='note-inline'>(上音峯下雙捉反廣雅矟矛也文字典說云戟矟也從矛肖聲經作槊俗字也)</span>。</p>
</div>
<div class='div-other'><a id='mulu1684' />
<p class='h2'>下卷</p><p>蹙其上節<span class='note-inline'>(并育反以二中指蹙上節如寶形從戚從足經文有從就從足作蹵非也)</span>。</p>
<p>磔開<span class='note-inline'>(上張革反廣雅磔張也韻詮云開也字書或從乇作厇文字典說從石桀聲桀字上從舛下從木經從手作搩非也舛音川軟反也)</span>。</p>
</div></div>
<div class='div-other'><a id='mulu1685' />
<p class='h1'>大摩尼廣博樓閣善住祕密經上卷<span class='note-inline'>(不空廣智)</span></p><p class="byline">慧琳</p>
<div class='div-other'><a id='mulu1686' /><p>無明㲉<span class='note-inline'>(苦角反前已具釋訖)</span>。</p>
<p>竦竪<span class='note-inline'>(上粟勇反下殊主反前寶樓閣已具訓釋訖)</span>。</p>
<p>魁膾<span class='note-inline'>(上塊回反下古外反前文已具釋訖也)</span>。</p>
<p>螻蟻<span class='note-inline'>(上勒侯反下宜紀反尒雅大者蚍蜉小者螘子也說文從豈作螘經從義俗字也俗呼總名螻一云大曰螻小曰螘也)</span>。</p>
<p>毛聳<span class='note-inline'>(下粟勇反郭注方言云驚惕即毛聳衛宋或從心作慫古今正字從耳從形聲字也又音雙講反亦通用)</span>。</p>
<p>法蠃<span class='note-inline'>(魯和反上從亾下從虫前已釋訖)</span>。</p>
<p>扣擊<span class='note-inline'>(上音口孔注論語云扣擊也廣雅扣持也說文從句從攴作叩叩亦擊也或從邑作[邱-丘+日])</span>。</p>
<p>厭禱<span class='note-inline'>(伊琰反下刀老反從厂從猒厂音訶旦反經文從疒非也疒音女格反)</span>。</p>
<p>枝梢<span class='note-inline'>(所交反前已具釋)</span>。</p>
<p>剖裂<span class='note-inline'>(上普口反杜注左傳云中分為剖玉篇剖破也蒼頡篇剖析也說文判也從刀咅聲咅音土口反)</span>。</p>
<p>萎悴<span class='note-inline'>(上委為反集訓云草木黃死曰萎字書云蔫菸也下情遂反文字集略萎悴懷憂慘戚皃也並形聲字也上從草下從心)</span>。</p>
<p>插四<span class='note-inline'>(上初甲反前寶樓閣中卷已具訓釋也)</span>。</p>
<p>作橛<span class='note-inline'>(下拳月反廣雅橛杙也文字典說從木厥聲)</span>。</p>
</div>
<div class='div-other'><a id='mulu1687' />
<p class='h2'>中卷</p><p>仙窟<span class='note-inline'>(下困骨反毛詩云窟穴也考聲云土窟室也說文窠也從穴屈聲或從土作堀亦通俗字)</span>。</p>
<p>䐡輞<span class='note-inline'>(下武昉反字統云罔車[車*豦]也或從木作[打-丁+罔]古今正字從車罔聲[車*豦]音渠也)</span>。</p>
</div>
<div class='div-other'><a id='mulu1688' />
<p class='h2'>下卷</p><p>當跨<span class='note-inline'>(誇化反蒼頡篇兩股間也說文從足從夸聲字林或從肉作胯亦通也)</span>。</p>
<p>踣面<span class='note-inline'>(上蒲北反集訓云前倒也說文從足咅聲經文或從人作仆亦通時用也)</span>。</p>
<p>沮壞<span class='note-inline'>(上情與反左傳云沮亦壞也說文從水且聲經文從半肉作俎非也下懷恠反考聲云崩摧也敗也古今正字自破曰壞從土褱聲褱字說文從衣從眔眔音談合上從橫目)</span>。</p>
<p>指柱<span class='note-inline'>(誅縷反經從足作跓俗字也)</span>。</p>
<p>磔開<span class='note-inline'>(上張革反已前釋訖)</span>。</p>
</div></div>
<div class='div-other'><a id='mulu1689' />
<p class='h1'>牟梨曼陀羅呪經一卷</p><p class="byline">慧琳</p><p>疫癘<span class='note-inline'>(上音伇下音例前已具釋)</span>。</p>
<p><span class='corr'>祆</span>神<span class='note-inline'>(上顯堅反考聲云胡謂神為天今開中人謂天神為<span class='corr'>祆</span>也)</span>。</p>
<p>囉闍<span class='note-inline'>(梵語也唐云王也)</span>。</p>
<p>胸[乳-孚+肉]<span class='note-inline'>(上音凶下於力反古今正字云[乳-孚+肉]胷骨也說文亦胷也從肉乙聲或從意作臆亦通經文或從骨作臆古字也)</span>。</p>
<p>蹋頭<span class='note-inline'>(上談臘反說文云蹋踐也從足[日/羽]聲[日/羽]音塔經作踏俗字也)</span>。</p>
<p>钃斤<span class='note-inline'>(上冡錄反考聲云钃斤者今郢匠斲斧也斲音卓形如小钁钁音俱籰反籰音王約反)</span>。</p>
<p>皺眉<span class='note-inline'>(上側救反嚬眉也從芻從皮經作皺俗字也)</span>。</p>
<p>或掐<span class='note-inline'>(苦洽反文字集略云爪甲也文字典說云手抓掐也從手臽聲臽音陷臽字上從人下從臼今在臼中也臼音舊經從爪作<span class='corr'>搯</span>非也)</span>。</p>
<p>欠㰦<span class='note-inline'>(音去張尸也)</span>。</p>
<p>謦欬<span class='note-inline'>(上啟郢反蒼頡篇云謦聲也說文謦亦欬也從言殸聲也殸音坑下開改反顧野王欬嗽也說文氣逆也從欠亥聲經從口作咳非也)</span>。</p>
<p>拗折<span class='note-inline'>(上鵶絞反集訓云手折物也字書拉也)</span>。</p>
<p>面窊<span class='note-inline'>(烏卦反匙面中心窊下如淺形即前說護摩杓也淺小長柄也)</span>。</p>
<p>璺瘂<span class='note-inline'>(音問方言云器物破而未相離曰璺廣雅璺裂也古今正字從玉臼從冂)</span>。</p>
<p>糂胡<span class='note-inline'>(上三敢反鄭注禮記云凡羹宜五味調和米屑之糂也說文從米甚聲經從參作糝俗字)</span>。</p>
</div>
<div class='div-other'><a id='mulu1690' />
<p class='h1'>寶樓閣念誦法一卷<span class='note-inline'>(文易無難字可音訓)</span></p></div>
<div class='div-other'><a id='mulu1691' />
<p class='h1'>無垢淨光大陀羅尼經</p><p class="byline">慧琳</p><p>耎音<span class='note-inline'>(上儒兖反鄭注周禮云耎柔也說文從大而聲也下邑吟反說文云音聲也生於心有節於外謂之音從言含一會意字也)</span>。</p>
<p>輪樘<span class='note-inline'>(下澤耕反字書云樘柱也亦作樘說文亦柱也從木堂聲)</span>。</p>
<p>颯哆<span class='note-inline'>(三荅反下多可反)</span>。</p>
<p>麝香<span class='note-inline'>(上蛇夜反山海經云翠山多麝香郭注云麝似麞而䐡中有香也又注尒雅云父麋也古今正字從鹿射聲下正體香字也說文云香芬也從黍從甘謂馨黍稷馨香也)</span>。</p>
<p>寶篋<span class='note-inline'>(上保音字書正從[午/止]作寶云珍也經從尓作寶俗字也下謙頰反說文從匚作匧匧笥也古今正字從竹匧聲匧音同上匚音放亾反)</span>。</p>
</div>
<div class='div-other'><a id='mulu1692' />
<p class='h1'>佛說持世陀羅尼經</p><p class="byline">慧琳</p><p>建磔迦林<span class='note-inline'>(次陟革反三薑佉反梵語西域地名也)</span>。</p>
<p>飢饉<span class='note-inline'>(上音機下音近尒雅云穀不熟為飢蔬不熟為饉案禮記饑饉歲凶年穀不登也說文飢饉二字皆從食几堇聲堇音謹)</span>。</p>
<p>疫癘<span class='note-inline'>(上音伇下離制反鄭注周禮云疫癘氣不和之疾也五行傳云六癘時作是也說文云疫民之疾也從疒伇省聲癘皆惡疾也從疒癘省聲疒女厄反)</span>。</p>
</div>
<div class='div-other'><a id='mulu1693' />
<p class='h1'>佛說雨寶陀羅尼經</p><p class="byline">慧琳</p><p>脂髓[膿-曲+((盥-皿)-水+(向-口+乂))]<span class='note-inline'>(上止夷反鄭注禮記云脂肥凝也釋名云脂膏也說文云戴角者曰脂無角者曰膏從肉旨聲也經從月作脂俗字也髓音雖觜反字書正從隋作髓說文云骨中脂也從骨隋省聲也下奴同反經文作膿俗字也字書作[盥-水+囟]史記云八日當歐[盥-水+囟]死說文云[盥-水+囟]腫血也從血[病-丙+((盥-皿+辰)-水+囟)]省聲或作癑訓義同也)</span>。</p>
</div>
<div class='div-other'><a id='mulu1694' />
<p class='h1'>善法方便陀羅尼經<span class='note-inline'>(無字可音訓)</span></p></div>
<div class='div-other'><a id='mulu1695' />
<p class='h1'>金剛祕密善門陀羅尼經</p><p class="byline">慧琳</p><p>赫弈<span class='note-inline'>(上呀格反廣雅赫赫明也詩傳云顯盛皃說文大赤也從二赤說文赤字南方火色也從大從火今隸書作赤變體字也經文從草從赤作䓇不成字也呀音赫加反下音亦赫赫弈弈光盛之皃也從廾亦聲廾音拱)</span>。</p>
</div>
<div class='div-other'><a id='mulu1696' />
<p class='h1'>護命法門神呪經<span class='note-inline'>(無字可音訓)</span></p></div>
<div class='div-other'><a id='mulu1697' />
<p class='h1'>東方最勝燈王如來經</p><p class="byline">慧琳</p><p>攘[(木/火)*戈]<span class='note-inline'>(上汝羊反王逸注楚辭云攘排也方言止也毛詩傳除也鄭注周禮云却也說文推也從手襄聲推音他雷反襄音箱下宰來反說文云天火曰[(木/火)*戈]從火找聲找音同上經文作災大篆古字也從火巛聲巛音[(栽-、)-木+万]說文云巛壅也從一一土也土壅巛為災今時俗通作灾古字也)</span>。</p>
<p>擾亂<span class='note-inline'>(上如沼反說文擾煩也從手從夒夒音奴刀反從憂者非也下欒段反考聲云亂錯也李斯小篆下從寸作亂也)</span>。</p>
<p>枝柯<span class='note-inline'>(上音支毛詩惟作之枝其葉蓬蓬說文云水別生也從木支聲也說文從半竹從又作支下音哥廣雅柯莖也顧野王云柯亦枝柯也形聲字也蒼頡篇從加從心作恕音同上)</span>。</p>
<p>摩[怡-台+差]隸<span class='note-inline'>([怡-台+差]音蒼何反梵語也[怡-台+差]字謬宜作蹉從足)</span>。</p>
</div>
<div class='div-other'><a id='mulu1698' />
<p class='h1'>諸佛集會陀羅尼經</p><p class="byline">慧琳</p><p>捺[齒*來]<span class='note-inline'>(上奴怚反下陟皆反梵語陀羅尼句也)</span>。</p>
</div>
<div class='div-other'><a id='mulu1699' />
<p class='h1'>金剛壽命經　金剛延命念誦法<span class='note-inline'>(已上二經並無字音)</span></p></div>
<div class='div-other'><a id='mulu1700' />
<p class='h1'>陀羅尼集第一卷</p><p class="byline">慧琳</p>
<div class='div-other'><a id='mulu1701' /><p>跋山<span class='note-inline'>(上盤末反毛詩傳云草行曰跋韓詩云不遊蹊遂而涉曰跋涉古今正字從足友聲犮音蒲未反)</span>。</p>
<p>相柱<span class='note-inline'>(下誅縷反字書正以一點為、今借拄字用之說文云、云有所紀止也經文從足作跓俗用字書並無)</span>。</p>
<p>向[月*(遻-(這-言))]<span class='note-inline'>(昂各反考聲[月*(遻-(這-言))]齗也經從齒作齶俗字也)</span>。</p>
<p>掐數珠<span class='note-inline'>(卩甲反埤蒼云爪掐也文字典說從手臽聲臽<span class='corr'>音陷</span>)</span>。</p>
<p>白㲲<span class='note-inline'>(下恬葉反案白㲲者西國草花絮也色白而細耎撚以為布也文字典說從毛壘聲經作褺非也撚音年典反)</span>。</p>
<p>闊陿<span class='note-inline'>(下咸甲反顧野王云[月*(匚@夾)]隘也又云不廣大也說文從阜從匧亦聲也匧音篋也)</span>。</p>
<p>磑石<span class='note-inline'>(上吳膾反世本云公輸初作石磑考聲云磨麥具也說文磑䃺也從石豈聲字統又云魯班初作磑也䃺音莫賀反也)</span>。</p>
<p>瓦瓨<span class='note-inline'>(下學江反蒼頡篇云瓨即瓦瓶也說文云瓨似罃長頸也受十升從瓦從工聲罃音鸎)</span>。</p>
<p>一盌<span class='note-inline'>(剜管反方言云陳楚宋魏之間謂盂為盌說文云盌小盂也從皿夗聲俗用作椀聲類從瓦作㼝並通夗音苑也)</span>。</p>
<p>欱取<span class='note-inline'>(上呼恰反張衡西都賦云欱澧吐滈也說文云欱[日*(桑-木)]也從欠合聲經從口作哈非也)</span>。</p>
<p>呪潠<span class='note-inline'>(下孫寸反埤蒼云潠噴也乃灑物也顧野王云以口含水噴之也文字典說云從水巽聲經從口作噀俗字也)</span>。</p>
<p>[揜-合+((人*人)/一)]繩<span class='note-inline'>(上伯萠反尒雅云拼使從也孔注尚書云亦從也說文云揮也又從平作抨古今正字從手從笄亦聲也下石仍反說文云繩索也從糸蠅省聲蠅音翼曾反)</span>。</p>
<p>捩出<span class='note-inline'>(憐涅反字鏡云拗捩也考聲細也古文作[縕-囚+(敲-高)]從么么音一遙反從[(犀-尸)-牛+十][(犀-尸)-牛+十]音淊從支從皿雖正字時不多用或作綟訓釋同從手戾聲拗音鵶絞反)</span>。</p>
<p>佛矟<span class='note-inline'>(下雙捉反廣雅云矟矛也古今正字矟長一丈八尺從矛肖聲)</span>。</p>
<p>一鏃<span class='note-inline'>(下宗祿反顧野王云鏃矢鏑也說文利也從金族聲)</span>。</p>
</div>
<div class='div-other'><a id='mulu1702' />
<p class='h2'>第二卷</p><p>口道<span class='note-inline'>(陶老反鄭注禮記云道說也亦言也說文所行道也從辵首聲古文從首從寸作[(首-目+日)*寸]經從口作噵非也撿諸字書並無此噵字)</span>。</p>
<p>末搓<span class='note-inline'>(蒼哥反考聲云搓捼也古今正字云搓挪也從手差聲挪音那捼音奴和反)</span>。</p>
<p>歧間<span class='note-inline'>(上妓冝反案指歧間者即指鏬隟也鏬赫亞反隙音卿逆反)</span>。</p>
<p>所螫<span class='note-inline'>(下聲隻反說文云螫蟲行毒也從虫赦聲經從亦作螫俗字也隻音征尺反)</span>。</p>
<p>莫怕<span class='note-inline'>(下拍霸反韻略云怕怖也古今正字云怕懼也從心白聲經作[慄-木+(革*月)]非也)</span>。</p>
</div>
<div class='div-other'><a id='mulu1703' />
<p class='h2'>第三卷</p><p>[褞-囚+太]襠<span class='note-inline'>(上堪蛤反黨即反考聲云[褞-囚+太]襠衣名也方言云今關中謂襦曰[褞-囚+太]襠古今正字云襠即背襠也一當背一當胷從衣當聲也)</span>。</p>
<p>氍毺<span class='note-inline'>(上音瞿下數[(雪-雨+(雪-雨))*鳥]反梵語也毛毯地衣之類也亦無正字也)</span>。</p>
<p>作橛<span class='note-inline'>(下拳月反字書作橜廣疋橛杙也古今正字從木厥聲杙音翼也)</span>。</p>
<p>[糸*(林/肉)*(敲-高)]葢<span class='note-inline'>(上珊亶反經作傘俗字也東觀漢記云時天大雨上騎持繖葢從百餘騎顧野王云繖即葢也古今正字從糸[(林/日)*ㄆ]聲也)</span>。</p>
</div>
<div class='div-other'><a id='mulu1704' />
<p class='h2'>第四卷</p><p>瘡皰<span class='note-inline'>(下白皃反淮南子云潰小皰而發痤疽也許叔重曰皰面氣之瘡也說文云皰面生氣也從皮包聲痤音坐和反疽音七余反)</span>。</p>
<p>瘍癬<span class='note-inline'>(上養將反禮記頭有瘡則沐身有瘍則浴鄭箋毛詩云瘍傷也說文瘍頭瘡也從疒易聲易音陽疒厄下先剪反賈逵注國語云癬疥也說文癬乾瘍也從疒鮮聲也)</span>。</p>
<p>憨風<span class='note-inline'>(上呵甘反考聲從人作憨憨癡甚也字書云憨愚也文字典說從心敢聲經從疒作憨俗字也)</span>。</p>
<p>唄響<span class='note-inline'>(上排邁反考聲云唄僧尼法事聲也亦梵聲也)</span>。</p>
</div>
<div class='div-other'><a id='mulu1705' />
<p class='h2'>第五卷</p><p>馺馺<span class='note-inline'>(參匝反郭注尒雅云馺馺疾皃也說文云馺馺行相及也從馬及聲也)</span>。</p>
<p>絡髆<span class='note-inline'>(上即各反郭注山海經云絡繞也說文從糸各聲亦從索作絡下牓莫反考聲肩也)</span>。</p>
<p>寶絛<span class='note-inline'>(下討刀反鄭注周禮云絛絲飾也考聲云絛絲織如繩曰絛也說文從糸從攸聲經作縚俗字也)</span>。</p>
<p>右手拓地<span class='note-inline'>(湯洛反此字更有異音今不取經意以右手掌按地是結印誦真言也)</span>。</p>
<p>似叢<span class='note-inline'>(族紅反說文從丵從取為正丵音士角反)</span>。</p>
<p>深澹<span class='note-inline'>(談濫反蘇林日澹安靜也說文不搖也從水詹聲也)</span>。</p>
<p>沙蜱<span class='note-inline'>(必迷反梵語也)</span>。</p>
<p>木槵<span class='note-inline'>(下還慣反文字集略木名也子堪為數珠也)</span>。</p>
<p>躓頓<span class='note-inline'>(上知利反杜注左傳躓顛也廣雅云躓蹋也文字典說從足質聲也)</span>。</p>
</div>
<div class='div-other'><a id='mulu1706' />
<p class='h2'>第六卷</p><p>蕤木<span class='note-inline'>(上乳佳反案蕤藥名也經從友作[蕤-豕+(一/ㄆ)]俗字也其蕤木似狗<span class='corr'>杞</span>其實曰蕤人為眼藥也古今正字從草蕤聲蕤音蕤上同也)</span>。</p>
<p>乾拭<span class='note-inline'>(下昇織反鄭注禮記云拭淨也郭注尒雅云清潔也古今正字從手式聲經從言作試誤也)</span>。</p>
<p>齩者<span class='note-inline'>(上五狡反廣雅云齩齧也說文云從齒交聲也或從堯作䶧也)</span>。</p>
</div>
<div class='div-other'><a id='mulu1707' />
<p class='h2'>第七卷</p><p>莫怕<span class='note-inline'>(拍罵反考聲云懼也韻英云怖也從心白聲有從巾作帊俗用也經文從霸作怕或從賈作[怡-台+賈]譯經者率尒而作甚無據皆非也怕字本音普白反今不取此音)</span>。</p>
<p>草篆<span class='note-inline'>(傳戀反謹案經意縛草葦為火炬燎病人時俗語號為草篆非雅言也字書名草[椋-小+(日/干)][椋-小+(日/干)]音准閏反俗字作椁字統云束稈也考聲云束草以稈窖也或盖牆也智者可證明矣)</span>。</p>
<p>竄過<span class='note-inline'>(倉欒反假借平聲用本音去聲今不取遙投火炬也)</span>。</p>
</div>
<div class='div-other'><a id='mulu1708' />
<p class='h2'>第八卷</p><p>洒浴<span class='note-inline'>(先禮反周易云洒濯也說文滌也從水西聲經作洗浴亦通也)</span>。</p>
<p>潑之<span class='note-inline'>(潘末反考聲云以水散地也韻詮從犮從水作沷集訓云棄水也經作泲亦通)</span>。</p>
<p>甜水<span class='note-inline'>(牃鹽反會意字也)</span>。</p>
<p>閃子<span class='note-inline'>(上識冉反人名也)</span>。</p>
<p>轂輞<span class='note-inline'>(上公屋反說文輻之所湊也從車從殼聲殼音礭下音䋄字書云輞即[車*豦]也[車*豦]音巨魚反鄭玄注周禮云[車*豦]周圍二丈七尺車輞也古今正字從車罔聲)</span>。</p>
<p>錦鞔<span class='note-inline'>(下滿盤反廣雅云鞔補也韻詮云覆也考聲云益也說文從革免聲也)</span>。</p>
</div>
<div class='div-other'><a id='mulu1709' />
<p class='h2'>第九卷</p><p>乾藍澱<span class='note-inline'>(下田練反郭注尒雅云澱滓也古今正字從水殿聲經從水定作淀非也)</span>。</p>
<p>瓦盋<span class='note-inline'>(下半末反俗作鉢說文盋盂也從皿犮聲犮音盤末反也)</span>。</p>
</div>
<div class='div-other'><a id='mulu1710' />
<p class='h2'>第十卷</p><p>摒儅<span class='note-inline'>(上并娉反去聲字也廣雅云摒除也古今正字從手屏聲亦作拼下當浪反字鏡云儅者不中儅也今摒除之文字典說從人當聲經從手作擋非也)</span>。</p>
<p>撩理<span class='note-inline'>(上了彫反顧野王云撩謂整理也說文云撩亦理也從手燎聲燎音即也)</span>。</p>
<p>瓦礫<span class='note-inline'>(下零的反楚辭云瓦礫進而寶玉捐棄也說文云礫小石也從石樂聲也)</span>。</p>
<p>盛金盋<span class='note-inline'>(上石盈反鄭注周禮云六穀在器曰盛說文云盛黍稷在器也從皿成聲經從宀作宬宬屋所容也非此用下補末反前已具訓釋)</span>。</p>
</div>
<div class='div-other'><a id='mulu1711' />
<p class='h2'>第十一卷</p><p>執矟<span class='note-inline'>(上正執字下雙捉反前第一卷已具釋訖經從金作鎙非也)</span>。</p>
<p>卛油<span class='note-inline'>(上厥瑗反廣雅云[光-儿+((戀-〦)-心+十)]杼也說文云[光-儿+((戀-〦)-心+十)]杼漏也從斗䜌聲䜌音戀也)</span>。</p>
</div>
<div class='div-other'><a id='mulu1712' />
<p class='h2'>第十二卷</p><p>礓石<span class='note-inline'>(居良反埤蒼云礓礫石也考聲云礓石也色白似薑因以名之土所化堅如石也文字典說從石畺聲也)</span>。</p>
<p>寬窄<span class='note-inline'>(下爭索反埤蒼云窄迫陿也韻英云隘窄也古今正字從穴乍聲或作迮)</span>。</p>
<p>䴺[麩-夫+生]<span class='note-inline'>(上音浮下偷口反俗字也諸字書本無此字顏之推證俗音從食作餢[飢-几+生]字鏡與考聲祝氏切韻等並從麥作䴺[麩-夫+主]音與上同顧公云今內國餢[飢-几+生]以油酥煑之案此油餅本是胡食中國效之微有改變所以近代方有此名諸儒隨意制字元無正體未知孰是胡食者即[飢-几+卑]饠燒餅胡餅搭納等是)</span>。</p>
<p>䞋施<span class='note-inline'>(上楚刃反考聲云䞋即施也古今正字從貝親聲也)</span>。</p>
<p>瘦中<span class='note-inline'>(上搜皺反說文云瘦羸也從疒叜聲羸音力垂反叜正叟字)</span>。</p>
</div></div>
<div class='div-other'><a id='mulu1713' />
<p class='h1'>那吒俱鉢囉求成就經那吒太子求成就陀羅尼經</p><p style="margin-left:2em">上二卷文易並無字可音訓。</p>
</div>
<div class='div-other'><a id='mulu1714' />
<p class='h1'>隨求即得大自在陀羅尼神呪經</p><p style="margin-left:2em">寶思惟譯除真言外無字可音訓。</p>
</div>
<div class='div-other'><a id='mulu1715' />
<p class='h1'>隨求大陀羅尼經<span class='note-inline'>(金剛智譯)</span></p><p class="byline">慧琳</p><p>癲癎<span class='note-inline'>(上典年反文字集略云賊風入五藏即癲病也廣雅云狂病也說文風病也從疒顛聲下音閑說文亦風病也)</span>。</p>
<p>[厂@((甘/肉)*犬)]蠱<span class='note-inline'>(上伊琰反蒼頡篇云厭者伏令人心也考聲著也說文合也從厂猒聲也或作[示*厭]從衣衣音祇也)</span>。</p>
</div>
<div class='div-other'><a id='mulu1716' />
<p class='h1'>普遍光明鬘大隨求經上卷</p><p class="byline">慧琳</p>
<div class='div-other'><a id='mulu1717' /><p>持棓<span class='note-inline'>(下龐降反正體字俗從奉作棒也)</span>。</p>
<p>隖波索迦<span class='note-inline'>(烏古反梵語也唐云近事男古譯云優婆塞)</span>。</p>
<p>蚊䖟<span class='note-inline'>(上音文下麥耕反考聲云蟲名也)</span>。</p>
<p>繒綵<span class='note-inline'>(疾蠅反考聲云帛之總名也)</span>。</p>
</div>
<div class='div-other'><a id='mulu1718' />
<p class='h2'>下卷</p><p>扇姹半姹迦<span class='note-inline'>(上勅家反下勅格反梵語唐云黃門也)</span>。</p>
<p>驍勇<span class='note-inline'>(上㬵堯反)</span>。</p>
<p>跳驀<span class='note-inline'>(上調遼反考聲云上也躍也下音麥說文云上馬也從馬莫聲)</span>。</p>
<p>[(土/儿/夕)*力]逼<span class='note-inline'>(音陵正體字也俗多從卩從水非陵逼字也)</span>。</p>
<p>囓嚼<span class='note-inline'>(研結反下牆略反)</span>。</p>
<p>毘鈕<span class='note-inline'>(尼肘反梵語也)</span>。</p>
</div></div>
<div class='div-other'><a id='mulu1719' />
<p class='h1'>七俱知佛大心準提陀羅尼經<span class='note-inline'>(地婆訶羅譯)</span></p><p class="byline">慧琳</p><p>搓以綫<span class='note-inline'>(上蒼何反廣蒼云以手搓絲為綫韻詮搓捼繩也古今正字從手差聲差字說文篆書從垂從左隸書取便宜改從[前-刖+十]作差變體字也[前-刖+十]音荏下仙薦反鄭注周禮云綫縷也說文從糸戔聲經文作線或作綖並俗字也非正體也)</span>。</p>
</div>
<div class='div-other'><a id='mulu1720' />
<p class='h1'>佛說七俱知佛母準泥大明陀羅尼經</p><p class="byline">慧琳</p><p>癕癤<span class='note-inline'>(上音邕司馬注莊子不通為㿈說文㿈腫也形聲字也下音節古今正字正體從截作癤久廢不行今時用作癤文字典說云小㿈謂之癤從疒節聲)</span>。</p>
<p>砂潬<span class='note-inline'>(歎丹反尒雅潬水中砂出也郭璞曰今江南呼水中沙堆為潬又音但經文從土作坦非也)</span>。</p>
<p>綽袖<span class='note-inline'>(上昌若也下囚就反案綽袖者大袖衣也葢時語也以袖寬大行則綽風名為綽袖)</span>。</p>
<p>綬帶<span class='note-inline'>(上音受禮記云天子玄組綬公侯朱組綬大夫緇組綬世子綦組綬士縕組綬鄭玄曰綬者所以貫佩玉相承綬者也綬繫也續漢書云古者佩玉尊卑有敘五霸迭興戰爭不息佩非戰器紱非兵旗於是解去紱佩留其糸襚以為章表紱佩既廢秦乃以釆䋎連結於襚官高者加以環玦光明章表轉相結綬故謂之綬綬亦帶也)</span>。</p>
<p>白蠃為釧<span class='note-inline'>(魯和反從虫下川戀反臂環也)</span>。</p>
</div>
<div class='div-other'><a id='mulu1721' />
<p class='h1'>七俱知佛母所說準提陀羅尼經</p><p class="byline">慧琳</p><p>一擲<span class='note-inline'>(下呈戟反俗字通用說文正從適從手作擿廣雅擿振也說文投也並形聲字)</span>。</p>
<p>漂泳<span class='note-inline'>(上匹遙反說文漂浮也下榮命反郭注尒雅云泳潛遊水底行也或為[昶-日+舟]字也從舟從永也)</span>。</p>
</div>
<div class='div-other'><a id='mulu1722' />
<p class='h1'>文殊師利根本一字陀羅尼經<span class='note-inline'>(無字可音)</span></p></div>
<div class='div-other'><a id='mulu1723' />
<p class='h1'>曼殊室利菩薩一字呪王經</p><p class="byline">慧琳</p><p>地菌<span class='note-inline'>(下羣殞反山海經云孟子之山多菌尒雅馗菌也郭璞注云地蕈也似盖今江東呼為土菌莊生曰朝菌不知晦朔是也所在皆有人皆食之也)</span>。</p>
<p>榠樝<span class='note-inline'>(上覓瓶反下鮓砂反山海經云洞庭山多樝梨又平丘有甘樝也郭注云甘樝枝榦皆赤葉黃花白果黑集訓云樝梨之屬醋而且香)</span>。</p>
<p>蛇蠍<span class='note-inline'>(上社遮反。正體虵字也。下軒謁反。廣雅云杜伯[虫*賴]蝲蟽蜇蚳蠆蠍也。杜伯已下皆蠍之異名也。方言云自關東西秦晉之間謂之[虫*賴]蝲或謂之蠍。案蠍者四方之通語也。此蟲形如小傍蟹。尾向上卷於背尾端有毒刺傷人。鄭箋毛詩云螫蟲也。尾末健似婦人髮末曲而上卷然也其毒螫人謂之蠍蜇[虫*賴]音橽蝲反蝲音蘭葛反䖯古文毒字也。蜇音知列反。蚔音蚔蠆音勅介反。蟹音諧芥反。螫音釋)</span>。</p>
<p>所蜇<span class='note-inline'>(知列反上文注中具釋訖也)</span>。</p>
</div>
<div class='div-other'><a id='mulu1724' />
<p class='h1'>種種雜呪經一卷<span class='note-inline'>(無字訓釋)</span></p></div>
<div class='div-other'><a id='mulu1725' />
<p class='h1'>菩提莊嚴陀羅尼經<span class='note-inline'>(三藏不空)</span></p><p class="byline">慧琳</p><p>繼嗣<span class='note-inline'>(上雞詣反王逸注周易繼謂不絕也賈注國語云繼餘也尒雅紹也說文續也從糸㡭聲㡭音同上經文從[└@米]作継俗字也無來處草書誤也說文㡭及字書古文㡭字也繼音絕也斷字等從絕並會意字也下詞字反孔注尚書云嗣繼也鄭箋詩云嗣續也詩傳又云嗣習也說文諸侯嗣國也從口從冊司聲也古文從子作孠冊音策也)</span>。</p>
<p>芬馥<span class='note-inline'>(上芳文反鄭箋毛詩云芬芬香氣貌也方言和也說文草初生其香分布從草形聲字也或從[艸-屮]作芬下馮目反韓詩云馥芬孝祀也古今正字從香复聲也复音同上也)</span>。</p>
<p>瞻蔔<span class='note-inline'>(上章鹽反下朋墨反西國花名此國無也)</span>。</p>
<p>籌量<span class='note-inline'>(上宙流反鄭注儀禮云籌筭也淮南子云籌策也說文從竹壽聲也下量字從童也)</span>。</p>
<p>樘中<span class='note-inline'>(上宅耕反字鏡及考聲云樘柱浮圖相輪中心柱也亦形聲字也或作橖也)</span>。</p>
</div>
<div class='div-other'><a id='mulu1726' />
<p class='h1'>百千印陀羅尼經<span class='note-inline'>(無字可音訓)</span></p></div>
<div class='div-other'><a id='mulu1727' />
<p class='h1'>無量壽如來修觀行供養儀軌經</p><p class="byline">慧琳</p><p>庳腳<span class='note-inline'>(上皮美反鄭注周禮云庳短也顧野王云庳卑也說文從广卑聲广音儼下姜虐反即牀腳也說文從肉卻聲也俗用從去作脚訛謬也卻音羌虐反本篆文從卩從谷谷音強略反從重八從口今隸書故從去正字太古不行也今為訓釋其文故說其本末也任隨意用)</span>。</p>
<p>蠃盃<span class='note-inline'>(上魯禾反似蝸牛而大經文作螺俗字也)</span>。</p>
<p>繳右指<span class='note-inline'>(上澆了反考聲纏也或從巾作[檄-木+巾]也)</span>。</p>
</div>
<div class='div-other'><a id='mulu1728' />
<p class='h1'>阿閦如來念誦經</p><p class="byline">慧琳</p><p>獨股杵<span class='note-inline'>(次古音獨股者無枝柜金剛杵經文從金作鈷是鈷䥈釜屬非此用)</span>。</p>
<p>纔結<span class='note-inline'>(上在來反集訓云纔暫也從糸從[奐-大+比][奐-大+比]音丑略反從兔兔音土固反)</span>。</p>
</div>
<div class='div-other'><a id='mulu1729' />
<p class='h1'>寶篋陀羅尼經</p><p class="byline">慧琳</p><p>[爻/肉]膳<span class='note-inline'>(上効交反賈注國語云[爻/肉]爼也鄭箋毛詩云葅醯也几非穀而食曰[爻/肉]說文[爻/肉]啖也從肉爻聲也經文作殽饍並非也)</span>。</p>
<p>土堆<span class='note-inline'>(下對雷反王逸注楚詞云堆高皃也說文正體作[阜-十]云小阜也象形字也今俗用從追作塠非也古文作雁時所不用也)</span>。</p>
<p>泫然<span class='note-inline'>(上玄羂反韻詮云泣皃也又露光也說文從水玄聲下然字從肉從犬從灬灬音必遙反語詞也)</span>。</p>
<p>鸜鵒<span class='note-inline'>(上具俱反下音欲淮南子鸜鵒一名寒皐形聲字也)</span>。</p>
</div>
<div class='div-other'><a id='mulu1730' />
<p class='h1'>六字神呪經<span class='note-inline'>(無字可音訓)</span></p></div>
<div class='div-other'><a id='mulu1731' />
<p class='h1'>文殊師利菩薩六字經</p><p class="byline">慧琳</p><p>合腕<span class='note-inline'>(下剜渙反經從月作腕俗字也說文正體從手從[月*叉*、][月*叉*、]音苑從目從叉音爪)</span>。</p>
<p>白㲲<span class='note-inline'>(恬叶反西國草花布也經作褺非也用別也)</span>。</p>
<p>纑縷<span class='note-inline'>(上音盧下力主反郭注方言云纑即布縷也蒼頡篇未練緝績曰纑徐廣曰紵屬也說文縷綫也並形聲字也)</span>。</p>
<p>濤秔米<span class='note-inline'>(上唐勞反集訓云濤汰也次音革行反聲類云秔即不黏稻也說文從禾[午-〡+几]聲經文從更作粳俗字亦共用也)</span>。</p>
</div>
<div class='div-other'><a id='mulu1732' />
<p class='h1'>孔雀王神呪經上卷</p><p class="byline">玄應</p>
<div class='div-other'><a id='mulu1733' /><p>婪婢<span class='note-inline'>(力含反)</span>　黳離<span class='note-inline'>(烏奚反)</span>　馝擔<span class='note-inline'>(蒲蔑反)</span>　哿梨<span class='note-inline'>(古我反)</span>　贉婆<span class='note-inline'>(徒感反)</span>　多鱣<span class='note-inline'>(知連反)</span>　蝤䗋<span class='note-inline'>(才仇反莫侯反)</span>　躓利<span class='note-inline'>(知利反)</span>　賈婢<span class='note-inline'>(徒南反)</span>　叟婢<span class='note-inline'>(蘇走反)</span>　密渧<span class='note-inline'>(都麗反)</span>　鷃哲<span class='note-inline'>(烏諫反)</span>　縕摩<span class='note-inline'>(於雲反)</span>　母芟<span class='note-inline'>(所咸反)</span>　剡埤<span class='note-inline'>(以冉反)</span>　毘蒭<span class='note-inline'>(側俱反)</span>　䊉婆<span class='note-inline'>(蘇感反)</span>　颺哿<span class='note-inline'>(以章反)</span>　苾頭<span class='note-inline'>(步結反)</span>　䉞<span class='note-inline'>(胡敢反)</span>　䤈鏃<span class='note-inline'>(祖木反)</span>　傖<span class='note-inline'>(土行反中州人也)</span>　[蘋-步+(止/豕)]恃<span class='note-inline'>(音類)</span>　刎闍<span class='note-inline'>(無粉反)</span>　謌羅<span class='note-inline'>(古何反)</span>　曝<span class='note-inline'>(蒲木反)</span>　[〦/(目*目)/大]翅<span class='note-inline'>(居虞反許力二反)</span>。</p>
</div>
<div class='div-other'><a id='mulu1734' />
<p class='h2'>下卷</p><p>血膋<span class='note-inline'>(又作瞭同力彫反字書膋脂膏也謂膓間脂也今中國言脂江南言膋)</span>。</p>
<p>腓髀<span class='note-inline'>(扶非反字林脛腨也說文腓腨膓也下蒲米反股外也)</span>。</p>
<p>噏人<span class='note-inline'>(又作歙吸二形同[月*義]汲反廣雅吸飲也引也氣息入也)</span>。</p>
<p>癲癎<span class='note-inline'>(又作瘨同都賢反廣雅瘨狂風病也下核間反聲類小兒瘨也)</span>。</p>
<p>頜車<span class='note-inline'>(公荅反方言頜頷也亦云輔車謂[亞*頁]領也)</span>。</p>
<p>腹髂<span class='note-inline'>(又作䯊髂二形同口亞反埤蒼腰骨也江南呼髀上骨接腰者曰䯊)</span>。</p>
<p>那姥<span class='note-inline'>(莫[女*鳥]反)</span>。</p>
<p>澘多<span class='note-inline'>(所班反)</span>。</p>
<p>波跘<span class='note-inline'>(平患反)</span>。</p>
<p>[糸*(十/日/小)]龍<span class='note-inline'>(巨迎反)</span>。</p>
<p>白鷺<span class='note-inline'>(力故反)</span>。</p>
<p>天[口*芋]<span class='note-inline'>(亡尒反)</span>。</p>
<p>瑿羅<span class='note-inline'>(烏奚反)</span>。</p>
<p>浡地<span class='note-inline'>(蒲沒反)</span>。</p>
<p>蘊摩<span class='note-inline'>(於粉反)</span>。</p>
<p>疽癩<span class='note-inline'>(且餘反說文久㿈也下力葢反字亦作癘惡疾也)</span>。</p>
<p>癭瘤<span class='note-inline'>(於井反字林頸瘤也下力洲反說文瘤腫也謂腫結不潰散者曰瘤聲類云瘜肉也)</span>。</p>
<p>羅湜<span class='note-inline'>(是力反)</span>。</p>
<p>蛷螋<span class='note-inline'>(渠鳩求俱二反下所俱反)</span>。</p>
<p>生藤<span class='note-inline'>(徒登反)</span>。</p>
<p>䔽沙<span class='note-inline'>(乙例一害二反)</span>。</p>
<p>博聳<span class='note-inline'>(私勇反)</span>。</p>
</div></div>
<div class='div-other'><a id='mulu1735' />
<p class='h1'>孔雀王呪經</p><p class="byline">玄應</p><p>掘土<span class='note-inline'>(渠勿反說文掘搰也廣雅掘穿也經文作挂誤也)</span>。</p>
</div>
<div class='div-other'><a id='mulu1736' />
<p class='h1'>蘘麌梨童女經</p><p class="byline">慧琳</p><p>穰麌梨<span class='note-inline'>(上音攘次愚矩反下力知反穰麌梨梵語化身菩薩名也能除一切毒以大悲故演說此經也)</span>。</p>
<p>訥泚<span class='note-inline'>(妻禮反)</span>。</p>
<p>訥磋<span class='note-inline'>(蒼箇反)</span>。</p>
<p>姶播<span class='note-inline'>(庵蛤反)</span>。</p>
<p>來齧<span class='note-inline'>(研結反說文云齧噬也從齒㓞聲㓞音慳八反經文從口作嚙俗字也)</span>。</p>
<p>蘭香梢<span class='note-inline'>(所交反字書云蒭草末也玉篇顧氏云木末也今經言蘭香梢者取其梢頭花分為喻也古譯云阿梨樹枝是此句梵漢訛略不分明也彼國元無阿梨樹)</span>。</p>
<p>蒵<span class='note-inline'>(形計反)</span>。</p>
<p>攃<span class='note-inline'>(倉[葷-車+(友-又+目)]反從手蔡)</span>。</p>
<p>曬<span class='note-inline'>(霜芥反)</span>。</p>
<p>[齒*來]<span class='note-inline'>(擿皆反)</span>。</p>
<p>能解<span class='note-inline'>(皆買反)</span>。</p>
<p>蠱<span class='note-inline'>(音古)</span>。</p>
<p>著<span class='note-inline'>(長略反)</span>。</p>
</div>
<div class='div-other'><a id='mulu1737' />
<p class='h1'>穰麌梨念誦法</p><p>仡<span class='note-inline'>(銀吃反)</span>。</p>
<p>掬<span class='note-inline'>(宮六反)</span>。</p>
<p>三戟<span class='note-inline'>(京逆反兵器也有枝矛也從倝從戈今時用通作戟誤略也)</span>。</p>
<p>耳璫<span class='note-inline'>(得即反耳飾珠瓔也從玉當聲)</span>。</p>
<p>環釧<span class='note-inline'>(上音還字下川戀反)</span>。</p>
<p>被螫<span class='note-inline'>(訶各反又舒亦反說文蟲行毒也)</span>。</p>
<p>尾鑠<span class='note-inline'>(霜覺反為是梵語不取本音取近梵聲故作此音也)</span>。</p>
<p>撲<span class='note-inline'>(普卜反以享梵音故不解字)</span>。</p>
</div>
<div class='div-other'><a id='mulu1738' />
<p class='h1'>大金色孔雀王呪經<span class='note-inline'>(八紙本)</span></p><p>頦痛<span class='note-inline'>(亥哀反頤也經從口作咳非也)</span>。</p>
<p>髀痛<span class='note-inline'>(瓶米反說文股外也或作䯗亦作䏶俗字也)</span>。</p>
<p>皺眉<span class='note-inline'>(莊瘦反嚬眉也)</span>。</p>
<p>攢呵尼<span class='note-inline'>(上音讚真言句也經文作[拱-八+貝]不成字)</span>。</p>
</div>
<div class='div-other'><a id='mulu1739' />
<p class='h1'>金色孔雀王經<span class='note-inline'>(五紙本)</span></p><p>兜娑<span class='note-inline'>(上音登樓反。真言句也。經文從自從[日*儿]作[自*日*儿]或作兜並非不成字。此經入第三紙有神仙名號書寫人錯書仙字為佛字。約有三十六七字經本草書仙字不分明。書人不識將為是佛字。從此又改為佛字甚乖經意。後寫藏經者必須改正為大仙是也。大佛非也。又有真言中所書諸字悉皆紕謬。其徒寔繁不可備舉。又是古譯用字乖僻不可音訓也。又有一本孔雀王呪經約九紙。題云姚秦羅什譯。從頭有三紙半是偽經。無識愚人添加此文即文中云七里結界金剛宅收汝百鬼項著枷。又云仙人鬼大幻持呪王等是偽也。從此南無佛南無法已下約五六紙是真經。智者尋攬自鑒取真偽甚宜除去前偽文也)</span>。</p>
</div>
<p class='juan'>一切經音義卷第三十七</p>
</div><!-- end of div[@id='body'] -->
</body></html>