<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3906' />一切經音義卷第六十八</p><p class="byline">翻經沙門慧琳撰</p>
<div class='div-other'><a id='mulu3907' />
<div class='div-other'><a id='mulu3908' />
<p class='h2'>音阿毘達磨大毘婆沙論第一袟</p><p class="byline">三藏法師玄奘譯</p><p style="margin-left:2em">從第一盡八十卷。</p>

<div class='div-other'><a id='mulu3909' />
<p class='h3'>第一卷</p><p>籌量<span class='note-inline'>(上宙留反鄭注禮記云籌筭也顧野王云籌策所以計筭也史記曰借前箸以籌之也說文從竹壽聲下略張反考聲正作量從童也)</span>。</p>
<p>摩鎣<span class='note-inline'>(上莫婆反郭注尒雅云玉石被磨猶人之修飾也顧野王云摩礪也說文從手麻聲或作攠下縈迥反廣雅鎣亦摩也顧野王云謂摩拭珠玉琯使發光明也說文從金從熒省聲論文作瑩亦通用也琯音古閟反)</span>。</p>
<p>筏蹉<span class='note-inline'>(上煩發反下錯何反梵語國王名也)</span>。</p>
<p>聰叡<span class='note-inline'>(上儷公反韓詩云聰明也說文察也從耳忩聲下悅惠反廣雅叡亦聡也集訓云聖必通於微也說文深明也從[(├/(同-(一/口)+、))*又][(├/(同-(一/口)+、))*又]音藏安反從目從谷省聲也)</span>。</p>
</div>
<div class='div-other'><a id='mulu3910' />
<p class='h3'>第二卷</p><p>耽嗜<span class='note-inline'>(上答含反正作媅孔注尚書云樂過謂之媅韓詩云樂之甚者也賈逵云嗜也說文云樂也從女甚聲聲類亦作妉躭酖並同下時利反孔注尚書嗜無猒足也說文嗜欲喜也從口耆聲)</span>。</p>
<p>㲲絮<span class='note-inline'>(上恬葉反下胥慮反案㲲絮者西國木綿杔絮也如此土柳絮之類今南方交阯亦有之)</span>。</p>
<p>警覺<span class='note-inline'>(上京影反孔注尚書警戒也愽雅謂神驚不安也文字典說從言敬聲或作取)</span>。</p>
</div>
<div class='div-other'><a id='mulu3911' />
<p class='h3'>第三卷</p><p>籠戾<span class='note-inline'>(上聾董反案籠戾剛強難調伏也撿字書並無本字論作籠假借用也諸經論中亦有作[怡-台+龍]悷並從心下犁帝反韓詩曰戾不善也鄭箋詩云戾華也廣雅云疾很也毛詩云暴戾無親也文字典說戾典也從戶從犬會意字也)</span>。</p>
<p>忌憚<span class='note-inline'>(上其記反杜注左傳云忌畏也敬也下檀且反毛詩箋云憚難也畏也說文二字竝從心已及單皆聲也)</span>。</p>
<p>囹圄<span class='note-inline'>(上歷丁反下魚舉反鄭注禮記云囹圄所以禁守繫者若今之別獄也說文云守也並從囗令與吾皆聲囗音韋)</span>。</p>
<p>枝榦<span class='note-inline'>(于岸反王逸注楚辭云幹體也廣雅本也字書亦枝也文字曲說木枝榦榦也從木倝聲倝音同上論作擀木名也非此義或作幹)</span>。</p>
<p>蝦蟇<span class='note-inline'>(上夏加反下罵已反埤蒼云蝦蟇蟲也說文並從虫形聲字也)</span>。</p>
</div>
<div class='div-other'><a id='mulu3912' />
<p class='h3'>第四卷<span class='note-inline'>(無難字可訓釋)</span></p></div>
<div class='div-other'><a id='mulu3913' />
<p class='h3'>第五卷</p><p>萎忰<span class='note-inline'>(上鬱為反字書萎蔫菸也集訓如草木萎黃也文字典說從草委聲或作[歹*委]下秦遂反方言云悴傷也鄭箋詩云忰憔忰也說文憂也從心從卒聲或從頁作悴也)</span>。</p>
<p>騰踊<span class='note-inline'>(上鄧登反莊子云騰躍而上也顧野王云騰猶跳躍也說文從馬從勝省聲正從舟作騰下容腫反何休注公羊傳云踊上也顧野王云踴上而登也從足甬聲)</span>。</p>
<p>毘簸奢<span class='note-inline'>(上婢彌反次波麼反梵語西國河名也麼音摩火反)</span>。</p>
<p>屈戅婆<span class='note-inline'>(中卓絳反梵語亦河名也)</span>。</p>
<p>貿少<span class='note-inline'>(莫候反顧野王云貿猶交易也尒雅貿市賣也說文從具夗聲夗音同上)</span>。</p>
</div>
<div class='div-other'><a id='mulu3914' />
<p class='h3'>第六卷<span class='note-inline'>(無難字訓釋)</span></p></div>
<div class='div-other'><a id='mulu3915' />
<p class='h3'>第七卷</p><p>麟角<span class='note-inline'>(栗珍反公羊傳云麟者仁獸也尒雅麟麇身牛尾一角角端有肉或作麟說文從鹿粦聲麇音鬼筠反粦從炎從舛)</span>。</p>
<p>扇搋半擇迦<span class='note-inline'>(搋音坼迦反梵語黃門之㧾名也)</span>。</p>
</div>
<div class='div-other'><a id='mulu3916' />
<p class='h3'>第八卷</p><p>見杌<span class='note-inline'>(五骨反韻略杌樹無枝也考聲木短出皃也文字典說從木兀聲)</span>。</p>
<p>摶中<span class='note-inline'>(叚巒反愽雅云搏手握令相著也考工記搏圓也說文圜也從手專聲)</span>。</p>
<p>鞘中<span class='note-inline'>(霄曜反考聲鞘刀釰室也或從韋作鞘也)</span>。</p>
<p>[甬*頁]輪<span class='note-inline'>(上含敢反蒼頡篇[甬*頁]下頷也說文[甬*頁]頤也從頁甬聲或作頷下律椿反從車也)</span>。</p>
<p>眼睫<span class='note-inline'>(尖葉反說文睫目傍毛也從目建聲亦作脥建音慈葉反)</span>。</p>
<p>纖利<span class='note-inline'>(變閻反孔注尚書云纖細也廣雅微也說文從糸韱聲韱音僉)</span>。</p>
<p>迫迮<span class='note-inline'>(上音百廣雅迫猶陿也顧野王云迫逼也下爭格反考聲云迮狹小也說文並從辵白乍皆聲也亦作窄)</span>。</p>
<p>荏苒<span class='note-inline'>(上而枕反下而琰反孫湎唐韻云荏苒猶展轉也古今正字並從草任冉皆聲也)</span>。</p>
</div>
<div class='div-other'><a id='mulu3917' />
<p class='h3'>第九卷</p><p>瞳子<span class='note-inline'>(徒公反埤蒼云瞳目珠子也尚書大傳舜目有重瞳子說文從目童聲)</span>。</p>
</div>
<div class='div-other'><a id='mulu3918' />
<p class='h3'>第十卷</p><p>圈門<span class='note-inline'>(求遠反許叔重注淮南子云圈獸牢也說文養畜闌也從囗卷聲囗音韋)</span>。</p>
</div></div>
<div class='div-other'><a id='mulu3919' />
<p class='h2'>阿毘達磨大毘婆沙論第二袟</p>
<div class='div-other'><a id='mulu3920' />
<p class='h3'>第十一卷</p><p>引<span class='note-inline'>(音引)</span></p>
</div>
<div class='div-other'><a id='mulu3921' />
<p class='h3'>第十二卷</p><p>串<span class='note-inline'>(關患反俗字也正體從心作慣韻英習也)</span>。</p>
<p>烟[燜-心+函]<span class='note-inline'>(上宴賢反下閩壍反考聲[燜-心+甬]火光也字書火微行也說文從火閻聲論作焰俗字亦通)</span>。</p>
<p>餉佉<span class='note-inline'>(上商讓反下羗迦反梵語西國狗名也)</span>。</p>
<p>廁圂<span class='note-inline'>(上惻事反下渾困反說文廁圊也圂亦廁也互相訓也論從水作溷謂亂也非此義囗音韋)</span>。</p>
<p>怯劣<span class='note-inline'>(上久業反顧野王云怯畏也說文從心去聲下臠惙反說文劣弱也從少力會意字)</span>。</p>
</div>
<div class='div-other'><a id='mulu3922' />
<p class='h3'>第十三卷</p><p>磔手<span class='note-inline'>(知厄反廣雅磔猶開也張也案磔手者張其手取大指中指所至為量也從石作磔正也論文從手作搩音桀非磔字義也)</span>。</p>
<p>鄙陋<span class='note-inline'>(上碑美反杜注左傳云鄙邊邑也史記云去國都遼遠所為鄙俗也說文從邑啚聲下樓豆反考聲陋亦鄙也賤也說文陋陿也從阜[└@丙]聲)</span>。</p>
<p>嗤笑<span class='note-inline'>(上齒之反字書嗤小笑皃也文字典說從口蚩聲論作蚩誤也或作㰩古字也)</span>。</p>
<p>胡荾<span class='note-inline'>(髓遺反考聲香菜名也論作荽非也)</span>。</p>
<p>散[麥*酋]<span class='note-inline'>(下尺沼反廣雅[(麩-夾+來)-夫+酋]食也文字典說[(麩-夾+來)-夫+酋]乾麥屑也從麥酋聲論作麨俗字也)</span>。</p>
<p>戟矟<span class='note-inline'>(上京逆反方言戟刃有歧也說文戟有歧兵器也長文六從卓從戈作戟下雙捉反廣雅矟長矛也埤蒼長文八也文字典說從矛肖聲)</span>。</p>
<p>磑磨<span class='note-inline'>(上吾對反下芒播反考聲磑磨麥具也世本云公輸初造石磑說文磑亦䃺也正作磑磨或從靡作[歹*靡])</span>。</p>
<p>赫弈<span class='note-inline'>(上亨格反毛詩傳云赫顯盛皃也從二赤下盈益反杜注左傳云弈弈盛皃也毛詩傳云弈高大也鄭箋云光明盛也說文大也從大亦聲也)</span>。</p>
<p>目揵連<span class='note-inline'>(上音乾梵語羅漢名也)</span>。</p>
</div>
<div class='div-other'><a id='mulu3923' />
<p class='h3'>第十四卷</p><p>損炷<span class='note-inline'>(朱乳反考聲炷燈心也)</span>。</p>
<p>[(起-土+夭)-巳+真]蹶<span class='note-inline'>(上典年反說文[起-巳+真]走頓也從走真聲或從足作蹎亦作傎論文從頁作顛謂高頂也非此義下卷曰反賈注國語云蹶走也顧野王云蹶猶驚駭急疾之意也說文僵也從足厥聲亦作[起-巳+厥])</span>。</p>
<p>栽㮆<span class='note-inline'>(上宰才反韻英云栽植也考聲云殺樹之餘[(橑-小)-日+(工/十)]也從[栽-木]木聲下我葛反集訓云已殺樹初生苗也亦殺樹之餘杌也)</span>。</p>
<p>堅鞕<span class='note-inline'>(額更反字書硬牢也考聲堅也文字典說從革更聲或作䩕硬也)</span>。</p>
<p>劬勞<span class='note-inline'>(上具俱反毛詩傳云劬勞干野韓詩云劬數也鄭注禮記劬亦勞也說文從力句聲)</span>。</p>
</div>
<div class='div-other'><a id='mulu3924' />
<p class='h3'>第十五卷</p><p>倢利<span class='note-inline'>(上潛葉反王注楚辭云倢疾也方言云宋楚之間謂惠為倢郭注云惠了倢言便也說文[俎-且+(ㄙ/人)]也從人疌聲論作捷義同也)</span>。</p>
<p>鍛金<span class='note-inline'>(端亂反孔注尚書云鍛鍊也蒼頡篇也鍛鎚打也說文從金段聲)</span>。</p>
<p>欻有<span class='note-inline'>(熏欝反薛綜注西京賦云欻忽也說文從欠炎聲也)</span>。</p>
<p>詭誑<span class='note-inline'>(上歸葦反韻英欺詐也廣雅詭隨惡也說文責也從言危聲)</span>。</p>
<p>憍傲<span class='note-inline'>(上矯喬反顧野王曰憍謂自矝伐縱恣媟慢也蒼頡篇憍溢也說文從心喬聲下敖詰反杜注左傳云傲憚不敬也廣雅亦慢也說文倨也從人敖聲論從心作慠非也)</span>。</p>
<p>角論<span class='note-inline'>(上江岳反顧野王云角謂兩競爭勝負也考聲云競也試也說文象形字角與刀魚相似也論作捔之接也非此義也)</span>。</p>
</div>
<div class='div-other'><a id='mulu3925' />
<p class='h3'>第十六卷</p><p>欬氣<span class='note-inline'>(開愛反說文欬逆氣也從欠亥聲論從口作咳誤也)</span>。</p>
<p>傲很<span class='note-inline'>(下痕墾反上聲字杜注左傳云很戾也賈逵曰很違也文字典說從彳艮聲論從人作佷誤也)</span>。</p>
<p>婆拕梨<span class='note-inline'>(柁音徒箇反下里知反梵語羅漢名也)</span>。</p>
</div>
<div class='div-other'><a id='mulu3926' />
<p class='h3'>第十七卷</p><p>陿故<span class='note-inline'>(咸甲反說文陿隘也從阜匧聲匧音同上俗從犬作狹非此用也)</span>。</p>
</div>
<div class='div-other'><a id='mulu3927' />
<p class='h3'>第十八卷　第十九卷<span class='note-inline'>(並無字音訓)</span></p></div>
<div class='div-other'><a id='mulu3928' />
<p class='h3'>第二十卷</p><p>稗子<span class='note-inline'>(牌賣反杜注左傳云草之似穀者也說文禾之別類也從禾卑聲)</span>。</p>
</div></div>
<div class='div-other'><a id='mulu3929' />
<p class='h2'>阿毘達磨大毘婆沙論第三袟</p>
<div class='div-other'><a id='mulu3930' />
<p class='h3'>第二十一卷</p><p>棑盾<span class='note-inline'>(上敗埋反即盾之異名也考聲棑兵器名文字典說從木非聲下脣准反文字集略云盾持板自蔽也說文盾瞂也瞂音扶發反所以捍身蔽目象形字也或作[泳-永+盾]也)</span>。</p>
<p>彎弓<span class='note-inline'>(綰還反蒼頡篇鸞引也說文持弓開矢也從弓變聲)</span>。</p>
<p>稼穡<span class='note-inline'>(上家暇反鄭注周禮云種穀曰稼馬融注論語云樹五穀曰稼也下所棘反毛詩傳云種之曰稼斂稅曰穡考聲謂收田苗也說文二字竝從禾家嗇皆聲也論作穡俗字也)</span>。</p>
</div>
<div class='div-other'><a id='mulu3931' />
<p class='h3'>第二十二卷</p><p>如芉<span class='note-inline'>(餘章反周禮冀州冝畜牛羊禮記云羊曰柔毛也說文云羊詳也從艼象四足尾之形孔子曰牛羊之字從形舉也[艼-一]音關患反)</span>。</p>
</div>
<div class='div-other'><a id='mulu3932' />
<p class='h3'>第二十三卷<span class='note-inline'>(無字訓釋)</span></p></div>
<div class='div-other'><a id='mulu3933' />
<p class='h3'>第二十四卷</p><p>尺蠖<span class='note-inline'>(任郭反說文蠖屈伸蟲也從虫蒦聲蒦音烏獲反)</span>。</p>
</div>
<div class='div-other'><a id='mulu3934' />
<p class='h3'>第二十五卷</p><p>堡塢<span class='note-inline'>(上裏抱反下烏古反楚語西國王名也)</span>。</p>
<p>如屈廈拏沒魯荼<span class='note-inline'>(廈音遐雅反拏音搦加反荼宅加反梵語也)</span>。</p>
</div>
<div class='div-other'><a id='mulu3935' />
<p class='h3'>第二十六卷</p><p>卵㲉<span class='note-inline'>(上巒短反下苦角反桂菀珠叢云孚殼鳥卵之外皮也古今正字卵未孚曰卵開破曰㲉也從卵㲉聲也)</span>。</p>
<p>竅隙<span class='note-inline'>(上輕叫反鄭注禮記云竅孔也說文空也從穴敫聲敫音叫下卿戟反顧野王云隙猶間隙也廣雅裂也說文隙壁際孔也從阜[少/日/小]聲也)</span>。</p>
<p>[韋*(苟-口+用)]囊<span class='note-inline'>(排拜反蒼頡篇[韋*(苟-口+用)]吹火具也文字典說從韋備聲備音備論作㰆亦通下諾郎反毛詩傳云大曰囊小曰橐)</span>。</p>
<p>闠閙<span class='note-inline'>(上迴猥反考聲闇[一/巿]外門也說文從門貴聲下拏効反文字典說鬧櫌也從人居市會意字也論作閙俗字也)</span>。</p>
</div>
<div class='div-other'><a id='mulu3936' />
<p class='h3'>第二十七卷</p><p>雰霏<span class='note-inline'>(上拂雲反蒼頡篇雰霧也下孚非反毛詩傳曰霏雨雪皃也詩云雨雪霏霏也古今正字云雰雪皃也霏霏雪甚也二字並從雨分非皆聲也)</span>。</p>
</div>
<div class='div-other'><a id='mulu3937' />
<p class='h3'>第二十八卷<span class='note-inline'>(無字可音釋)</span></p></div>
<div class='div-other'><a id='mulu3938' />
<p class='h3'>第二十九卷</p><p>二隥<span class='note-inline'>(登鄧反廣雅隥履也說文隥仰也從阜登聲論從足作蹬字書亦通作蹬)</span>。</p>
<p>嚴酷<span class='note-inline'>(空穀反方言酷極也又熟也自河以北趙魏之間穀熟曰酷非其義也案嚴酷之字作此[嚳-爻+同]顧野王云[日/出/大/手]虛也說文云[嚳-爻+同]急也若之甚也從告從學省聲也)</span>。</p>
</div>
<div class='div-other'><a id='mulu3939' />
<p class='h3'>第三十卷</p><p>歡喜<span class='note-inline'>(呼官反鄭注禮記云歡喜悅也說文歡喜歀也從雚欠聲也)</span>。</p>
<p>枕僧伽胝<span class='note-inline'>(針稔反下音知梵語唐云三衣襆也)</span>。</p>
<p>樗皮<span class='note-inline'>(胡化反考聲樗木名也說文山木也其皮以為燭從木雩聲論作樺亦通)</span>。</p>
<p>蟠結<span class='note-inline'>(犮䐽反顧野王云蟠紆迴轉相纏廣雅曲也說文從虫番聲䐽音滿反)</span>。</p>
</div></div>
<div class='div-other'><a id='mulu3940' />
<p class='h2'>阿毘達磨大毘婆沙論第四帙</p>
<div class='div-other'><a id='mulu3941' />
<p class='h3'>第三十一卷</p><p>矬陋<span class='note-inline'>(上徂和反廣雅矬短也文字典說從矢坐聲坐從留省從土陋音漏考聲醜惡也前第十三卷中釋)</span>。</p>
</div>
<div class='div-other'><a id='mulu3942' />
<p class='h3'>第三十二卷<span class='note-inline'>(無字音釋)</span></p></div>
<div class='div-other'><a id='mulu3943' />
<p class='h3'>第三十三卷</p><p>㵣愛<span class='note-inline'>(看割反考聲㵣思水也說文㵣欲飲也從欠渴聲今俗用多略作渴說文渴盡也)</span>。</p>
<p>聰慢<span class='note-inline'>(上麤公反毛詩傳云聰聞也韓詩云聰明也說文明察也從耳怱省聲下蠻辦反孔注尚書慢輕典教也說文慢惰也從心曼聲也)</span>。</p>
</div>
<div class='div-other'><a id='mulu3944' />
<p class='h3'>第三十四卷</p><p>被苫<span class='note-inline'>(上音披下攝詹反考聲苫編草為之也尒雅云白蓋謂之苫郭注云白茅苫也今江東呼為蓋說文從草占聲)</span>。</p>
<p>炷焦<span class='note-inline'>(上朱樹反下子遙反考聲焦乾極也傷火也廣雅焦黑也鄭注禮記煙於火中也說文正作焦云火所燒也從火雥聲雥音雜論作燋非)</span>。</p>
<p>囂虛<span class='note-inline'>(上香驕反鄭注周禮云嚻讙也左氏傳云湫隘嚻塵是也說文聲氣出頭上也從㗊從頁頁首或作買㗊音壯立反頁音纈)</span>。</p>
</div>
<div class='div-other'><a id='mulu3945' />
<p class='h3'>第三十五卷<span class='note-inline'>(無字音訓)</span></p></div>
<div class='div-other'><a id='mulu3946' />
<p class='h3'>第三十六卷</p><p>溉灌<span class='note-inline'>(上基誼反顧野王云溉注也說文亦灌也下官換反顧野王云灌沃澍也說文二字並從水既雚皆聲也)</span>。</p>
<p>滂溢<span class='note-inline'>(上普忙反說文滂池也亦作䨦下引一反廣雅溢盛也溢出也說文器滿也二字竝從水旁益聲論作溢俗字也)</span>。</p>
</div>
<div class='div-other'><a id='mulu3947' />
<p class='h3'>第三十七卷</p><p>鋸解<span class='note-inline'>(上居御反蒼頡篇云鋸截物具也說文云搶唐也從金居聲下皆蟹反上聲字考聲開也文字典說云解判也從刀判牛角也)</span>。</p>
<p>慘顇<span class='note-inline'>(上千敢反毛詩傳云慘猶戚也說文慘憂也恨皃也從心參聲下慈醉反蒼頡篇云顇憂也說文憔顇也從頁卒聲)</span>。</p>
<p>寬陿<span class='note-inline'>(咸甲反前第十九卷已釋訖)</span>。</p>
<p>[夢-夕+登]瞢<span class='note-inline'>(上登鄧反考聲云[夢-夕+登]謂睡初起皃也下墨鄧反杜注左傳瞢悶也毛詩傳云亂也說文云不明也從苜從䀏䀏目數搖也)</span>。</p>
<p>撾打<span class='note-inline'>(上竹蝸反考聲撾擊也聲類云撾捶也文字典說從水過聲下丁冷反考聲云擊也正作[打-丁+鼎]也)</span>。</p>
<p>俳優<span class='note-inline'>(上敗埋反下郁牛反杜注左傳俳優調戲也顧野王云俳優者樂人所為戲笑自以怡悅也說文俳戲也優倡也二字竝從人非憂皆聲)</span>。</p>
<p>蠐螬<span class='note-inline'>(上薺賫反下徂遭反說文蠐螬即猶蝎木蠧蟲也二字並從虫齊曹皆聲也)</span>。</p>
</div>
<div class='div-other'><a id='mulu3948' />
<p class='h3'>第三十八卷</p><p>皮皺<span class='note-inline'>(鄒瘦反考聲皺皮聚也文字典說云皮寬聚也從皮芻聲芻音惻俱反)</span>。</p>
<p>背僂<span class='note-inline'>(錄矩反廣雅僂曲也說文尫也周公背僂從人婁聲論從肉作膢非也)</span>。</p>
<p>黶黑<span class='note-inline'>(鴨減反王肅注家語云黯亦黑也說文黶深黑皃也或作黯)</span>。</p>
</div>
<div class='div-other'><a id='mulu3949' />
<p class='h3'>第三十九卷<span class='note-inline'>(無字音釋)</span></p></div>
<div class='div-other'><a id='mulu3950' />
<p class='h3'>第四十卷</p><p>[肉*(寬-、)]骨<span class='note-inline'>(欵丸反考聲臗䏶骨也說文髀也從骨寬聲論從肉作臗亦通)</span>。</p>
<p>頷骨<span class='note-inline'>(含感反說文頷[燄-炎+頁]也從頁含聲古作[鬲*頁]論從肉作[月*含]俗字也)</span>。</p>
<p>肝肺<span class='note-inline'>(上幹寒反說文肝水藏也下孚廢反白虎通曰肺之言貴也金之精也色白說文金藏也並從肉于市皆聲市音軰論作肺俗用字也)</span>。</p>
<p>脾腎<span class='note-inline'>(婢彌反白虎通云脾之為言辦也所以積精稟氣土之精也色黃說文木藏也下時刃反白虎通云腎之言賓也以窌寫水之精色黑陰偊故[堅-土+肉]雙說文二字竝從肉臤聲臤音堅)</span>。</p>
<p>胃膽<span class='note-inline'>(上為貴反白虎通曰[(鹵-├)/(冉-土+(人/人))]者脾之腑也主稟氣胃者穀之委也說文穀腑也從肉[鹵-├]象形字下擔覽反白虎通云膽者連肝之腑也王仁仁者若不忍者故以膽斷息之是以仁者必有勇也說文從肉詹聲論作胃俗字也)</span>。</p>
<p>屎[尸@粍]<span class='note-inline'>(上尸是反莊子云以筐盛屎也文字典說云屎糞也正從[巾*巾]作屎古字也又作[尸@(米*矢)]論文作屎俗字下溺吊反顧野王云[尸@粍]即溺也溺說文小便也從尾從水)</span>。</p>
</div></div>
<div class='div-other'><a id='mulu3951' />
<p class='h2'>阿毘達磨大毘婆沙論第五帙</p>
<div class='div-other'><a id='mulu3952' />
<p class='h3'>第四十一卷</p><p>稼穡<span class='note-inline'>(上家暇反下所棘反前第二十一卷中已具釋訖)</span>。</p>
<p>豐稔<span class='note-inline'>(上覆風反周易云豊大也鄭玄云豊大也賈逵云盛也毛詩傳云茂也說文云豆之豊滿者也從豆象形也下壬甚反賈逵云稔熟也顧野王云謂成熟也說文云穀熟也從禾念聲)</span>。</p>
</div>
<div class='div-other'><a id='mulu3953' />
<p class='h3'>第四十二卷</p><p>饕餮<span class='note-inline'>(上討刀反下天跌反杜注左傳云貪財曰饕貪食曰餮論作饕餮俗字也)</span>。</p>
<p>咀嚼<span class='note-inline'>(上疾與反蒼頡篇咀噍也噍音慈醮反說文含味也下匠略反顧野王云嚼亦噍也廣雅云茹也說文二字竝從口且爵聲)</span>。</p>
<p>嘗啜<span class='note-inline'>(上音常論語云君賜食必正席先嘗之杜注左傳云嘗試也說文從旨尚聲論從口作[嚐-旨+甘]非也下川爇反說文啜亦嘗也從口叕聲叕音陟劣反)</span>。</p>
<p>誚言<span class='note-inline'>(樵笑反孔注尚書誚讓也說文誚嬈也從言肖聲或作譙嬈音尼了反)</span>。</p>
<p>龜蠏<span class='note-inline'>(上音歸廣雅云龜甲蟲也下諧買反韓康伯注周易云蠏甲在外也說文有二[虫*敖]八足旁行也從虫解聲[虫*敖]音敖)</span>。</p>
<p>金礦<span class='note-inline'>(虢猛反廣雅云鐵磺銅鐵等璞也璞謂之磺說文從石黃聲論作鑛亦通)</span>。</p>
<p>鏃身<span class='note-inline'>(窗角反說文鏃㓨也從金族聲或從竹作簇論從手作[打-丁+族]非也)</span>。</p>
</div>
<div class='div-other'><a id='mulu3954' />
<p class='h3'>第四十三卷<span class='note-inline'>(無字音釋)</span></p></div>
<div class='div-other'><a id='mulu3955' />
<p class='h3'>第四十四卷</p><p>蹎蹶<span class='note-inline'>(上典蓮反下卷月反前第十四卷已釋訖)</span>。</p>
<p>乳糜<span class='note-inline'>(上儒王反下美悲反文字集略云糜厚粥也說文從米麻聲)</span>。</p>
<p>妃娣<span class='note-inline'>(上斐微反顧野王云妃如后也禮記云天子之妃曰后也下提麗反尒雅云女子同出先生為姒後生為娣郭注云為俱嫁同事一夫也文字典說二字並從女已弟皆聲)</span>。</p>
<p>隖盧頻螺<span class='note-inline'>(上烏古反下盧和反梵語羅漢名也)</span>。</p>
<p>隧隥<span class='note-inline'>(上隨醉反杜注左傳隧道也說文從阜遂聲論從土作[土*遂]非也下登鄧反前第二十九卷已釋訖)</span>。</p>
</div>
<div class='div-other'><a id='mulu3956' />
<p class='h3'>第四十五卷<span class='note-inline'>(無字音釋)</span></p></div>
<div class='div-other'><a id='mulu3957' />
<p class='h3'>第四十六卷</p><p>㧖取<span class='note-inline'>(於草反廣雅㧖持也取也說文作搹云把也從手鬲聲論作亦通也)</span>。</p>
<p>靷繫<span class='note-inline'>(上余震反毛詩傳云靷所以引也文字典說云在胷曰靷從革引聲下音計也)</span>。</p>
<p>梯隥<span class='note-inline'>(上體犁反賈注國語云梯階也說文木階也從木第聲下登鄧反次道也)</span>。</p>
</div>
<div class='div-other'><a id='mulu3958' />
<p class='h3'>第四十七卷</p><p>耽沔<span class='note-inline'>(上荅含反前第二卷具釋訖下綿褊反孔注尚書云湎躭酒過差失廣也說文云躭於酒也從水丐聲)</span>。</p>
</div>
<div class='div-other'><a id='mulu3959' />
<p class='h3'>第四十八卷</p><p>漂激<span class='note-inline'>(上疋遙反顧野王云漂猶流也說文漂浮也下經歷反司馬彪注莊子云流急曰激也說文激凝邪疾波也二字並從水票敫皆聲)</span>。</p>
<p>捶牛<span class='note-inline'>(隹水反考聲云捶擊也字統云杖擊也從手垂聲)</span>。</p>
<p>轅軶<span class='note-inline'>(上遠元反考工記云凡為轅三其輪崇二分其長二在前一在後也說文轅輈也下嚶革反鄭玄注考工記云軶轅端壓牛領木也說文二字並從車袁戹皆聲論作軛俗字輈音肘留反)</span>。</p>
<p>鞦鞅<span class='note-inline'>(上七由反考聲鞦車鞦也亦作鞧緧下央仰反文字集略鞅制牛馬首前也說文云頸靼也從革央聲或作紻靼音之列反)</span>。</p>
</div>
<div class='div-other'><a id='mulu3960' />
<p class='h3'>第四十九卷</p><p>鱣魚<span class='note-inline'>(展連反郭注尒雅云鱣大魚也口在頷下體無鱗甲肉黃大者三二丈江東呼為黃魚也說文從魚亶聲)</span>。</p>
</div>
<div class='div-other'><a id='mulu3961' />
<p class='h3'>第五十卷</p><p>興瞿<span class='note-inline'>(具俱反梵語藥名唐云阿魏也)</span>。</p>
<p>辛辢<span class='note-inline'>(蘭怛反古今正字辢亦辛也從辛束聲也)</span>。</p>
<p>盲瞽<span class='note-inline'>(上陌耕反說文盲謂目無眸子也下姑五反說文無目曰瞽並從目亡鼓皆聲)</span>。</p>
<p>如遏璽多<span class='note-inline'>(上安葛反下斯子反梵語)</span>。</p>
<p>杌邪<span class='note-inline'>(上五骨反前第八卷已具釋)</span>。</p>
<p>防扞<span class='note-inline'>(上音房鄭注禮記防備也說文隄防也從阜方聲下寒案反考聲扞禦也文字典說扞衛也從手干聲亦作桿)</span>。</p>
<p>縶在<span class='note-inline'>(砧立反毛詩傳曰縶絆也杜注左傳縶拘縶也文字典說從糸執聲)</span>。</p>
</div></div>
<div class='div-other'><a id='mulu3962' />
<p class='h2'>阿毘達磨大毘婆沙論第六帙</p>
<div class='div-other'><a id='mulu3963' />
<p class='h3'>第五十一卷</p><p>尺蠖<span class='note-inline'>(注郭反前第二十四卷已具釋論從虫作蚇非也)</span>。</p>
<p>利鐮<span class='note-inline'>(歛炎反方言鎌刈[利-禾+句]也文字典說從金魚聲或作鐮[利-禾+句]音苟俟反)</span>。</p>
<p>桄梯<span class='note-inline'>(上音光考聲作橫云橫於中也亦謂牀橫也下體奚反說文梯木階也前第四十三卷已釋訖)</span>。</p>
<p>擐甲<span class='note-inline'>(關患反杜注左傳云擐貫也賈逵注國語云摜衣甲也說文從手從還省聲也)</span>。</p>
<p>尫疾<span class='note-inline'>(鳥黃反說文正作尫謂跛曲脛也從大象偏曲之形論作尫古字也[山/土]音皂)</span>。</p>
</div>
<div class='div-other'><a id='mulu3964' />
<p class='h3'>第五十二卷</p><p>車轂<span class='note-inline'>(公屋反說文轂輻之所湊者也從車殼聲殼音苦角反)</span>。</p>
<p>於橛<span class='note-inline'>(權月反莊子云前有銜橜之飾考聲橜短尖木也文字典說橛<span class='corr'>杙</span>也從木厥聲論作栓俗字非也)</span>。</p>
<p>伉敵<span class='note-inline'>(上康浪反杜注左傳伉亦敵也說文從人亢聲下亭的反顧野王云敵偶也相拒也說文從攴啻聲論作敵俗字啻音的)</span>。</p>
</div>
<div class='div-other'><a id='mulu3965' />
<p class='h3'>第五十三卷</p><p>霜雹<span class='note-inline'>(龐剝反白虎通云陰氣結聚凝合為雹鄭注禮記云陽為雨陰氣脅之凝而為雹說文云雨水也從雨包聲古作[百-日+?]也)</span>。</p>
<p>門閫<span class='note-inline'>(坤袞反鄭注禮記云閫門限也字統云從門困聲或從水作梱)</span>。</p>
</div>
<div class='div-other'><a id='mulu3966' />
<p class='h3'>第五十四卷<span class='note-inline'>(無字音)</span></p></div>
<div class='div-other'><a id='mulu3967' />
<p class='h3'>第五十五卷</p><p>依怙<span class='note-inline'>(胡古反尒雅云怙恃也說文從心古聲也)</span>。</p>
<p>煩[女*(巢-果+(一/凶))]<span class='note-inline'>(奴老反考聲云[女*(巢-果+(一/凶))]憂煩也女人多煩恨也故說文云有所痛恨從女[口*(巢-果+(凵@文))]省聲論作惱亦通)</span>。</p>
</div>
<div class='div-other'><a id='mulu3968' />
<p class='h3'>第五十六卷</p><p><span class='corr'>吠</span>嵐婆風<span class='note-inline'>(上扶癈反次覽躭反梵語風名大猛風也)</span>。</p>
</div>
<div class='div-other'><a id='mulu3969' />
<p class='h3'>第五十七卷<span class='note-inline'>(無字音釋)</span></p></div>
<div class='div-other'><a id='mulu3970' />
<p class='h3'>第五十八卷</p><p>廣陿<span class='note-inline'>(咸甲反前第十七卷釋訖論從犬作狹俗字也)</span>。</p>
</div>
<div class='div-other'><a id='mulu3971' />
<p class='h3'>第五十九卷</p><p>樞扇<span class='note-inline'>(上觸朱反郭注爾雅云門戶扇肘也又注云門持樞者以為固也韓康伯注周易云樞機制動之主也說文從木區聲下正體扇字音羶戰反)</span>。</p>
</div>
<div class='div-other'><a id='mulu3972' />
<p class='h3'>第六十卷</p><p>一滴<span class='note-inline'>(丁歷反說文云水注也從水啻聲或作適論作渧俗字也)</span>。</p>
</div></div>
<div class='div-other'><a id='mulu3973' />
<p class='h2'>阿毘達磨大毘婆沙論第七帙</p>
<div class='div-other'><a id='mulu3974' />
<p class='h3'>第六十一卷</p><p>貓貍<span class='note-inline'>(上夘包反顧野王曰貓似虎而小人家所畜養者以捕鼠也字統從豸苗聲論作猫下里知反顧野王云貍亦貓類也好偷人家雞說文伏獸也從豸里聲論從犬作狸俗字豸音雉)</span>。</p>
</div>
<div class='div-other'><a id='mulu3975' />
<p class='h3'>第六十二卷</p><p>滅雙<span class='note-inline'>(朔江反顧野王云雙猶兩也文字典說云雙手持二隹從雔從文論從兩作䨥非也)</span>。</p>
</div>
<div class='div-other'><a id='mulu3976' />
<p class='h3'>第六十三卷</p><p>羸劣<span class='note-inline'>(律追反杜注左傳云[嬴-女]弱也說文瘦也從羊[嬴-女]聲[嬴-女]音騾臥反)</span>。</p>
</div>
<div class='div-other'><a id='mulu3977' />
<p class='h3'>第六十四卷</p><p>擇滅<span class='note-inline'>(棖格反考聲擇棟也說文選也從手睪聲睪音亦論作捀誤也)</span>。</p>
</div>
<div class='div-other'><a id='mulu3978' />
<p class='h3'>第六十五卷</p><p>瀑流<span class='note-inline'>(抱報反說文疾雨也從水暴暴亦聲)</span>。</p>
<p>軶中<span class='note-inline'>(於革反前第四十八十卷中具釋訖)</span>。</p>
</div>
<div class='div-other'><a id='mulu3979' />
<p class='h3'>第六十六卷</p><p>畦壠<span class='note-inline'>(上惠圭反王逸注楚辭云畦猶區也說文從田圭聲下龍腫反郭注爾雅有界埒似耕壠因以為名也說文丘壠也從土龍聲)</span>。</p>
<p>耘耨<span class='note-inline'>(上運君反毛詩傳云耘除苗中草也說文從耒云聲論從木作枟誤也下奴候反考聲田器除草也亦作耨)</span>。</p>
<p>劬勞<span class='note-inline'>(具俱反前第十四卷中已具釋訖)</span>。</p>
<p>餉佉<span class='note-inline'>(上商壞反下羌迦反梵語西國仙人名也)</span>。</p>
</div>
<div class='div-other'><a id='mulu3980' />
<p class='h3'>第六十七卷</p><p>貿少<span class='note-inline'>(矛候反顧野王云貿猶交易也爾雅云貿市也又賣也說文從貝夗聲亦作貿論作貿俗字也)</span>。</p>
</div>
<div class='div-other'><a id='mulu3981' />
<p class='h3'>第六十八卷</p><p>煗種<span class='note-inline'>(上奴短反說文煗溫也從火耎聲也或作暖㬉)</span>。</p>
</div>
<div class='div-other'><a id='mulu3982' />
<p class='h3'>第六十九卷</p><p>倏怱<span class='note-inline'>(上昇育反楚辭云倏怱急皃也文字典說從火攸聲論作儵亦通也)</span>。</p>
</div>
<div class='div-other'><a id='mulu3983' />
<p class='h3'>第七十卷</p><p>歆饗<span class='note-inline'>(上吸音反杜注左傳歆享也說文神食氣也從欠音聲下香掌反何休注公羊傳云嘉飲羹曰饗鄭注云神明歆饗也文字典說從食鄉聲)</span>。</p>
<p>不瞬<span class='note-inline'>(水閏反說文瞬開闔目數搖也從目舜亦聲亦作瞚)</span>。</p>
</div></div>
<div class='div-other'><a id='mulu3984' />
<p class='h2'>阿毘達磨大毘<span class='corr'>婆</span>沙論第八帙</p>
<div class='div-other'><a id='mulu3985' />
<p class='h3'>第七十一卷</p><p>驚慴<span class='note-inline'>(詹葉反爾雅云慴懼也說文從心習聲亦作懾)</span>。</p>
</div>
<div class='div-other'><a id='mulu3986' />
<p class='h3'>第七十二卷</p><p>鑽息<span class='note-inline'>(纂巒反火名也說文從金贊聲)</span>。</p>
<p>鑠羯羅<span class='note-inline'>(上商灼反次建謁反梵語帝釋名也)</span>。</p>
</div>
<div class='div-other'><a id='mulu3987' />
<p class='h3'>第七十三卷</p><p>鎣拭<span class='note-inline'>(上縈定反前第一卷釋訖下昇織反說文拭淨也清也從手式聲)</span>。</p>
<p>篅倉<span class='note-inline'>(述緣反許叔重注淮南子云篅窀也說文織竹圓器可以盛穀也從竹耑聲或作圌窀音徒䘱反)</span>。</p>
<p>濤波<span class='note-inline'>(道勞反文字典說濤大波也海潮曰濤從水壽聲)</span>。</p>
<p>摽幟<span class='note-inline'>(上必遙反顧野王云摽謂竪表以識之也文字典說從水票聲論從手作摽誤也下鴟翅反廣雅云[愔*戈]憣也文字典說從巾戠聲戠音軄)</span>。</p>
</div>
<div class='div-other'><a id='mulu3988' />
<p class='h3'>第七十四卷<span class='note-inline'>(無字音釋)</span></p></div>
<div class='div-other'><a id='mulu3989' />
<p class='h3'>第七十五卷</p><p>流[脈-月]<span class='note-inline'>(拍賣反廣雅派水自分流也說文水邪流別也象形論從水作派義同也)</span>。</p>
<p>蜆蛤<span class='note-inline'>(上袄典反文字集略云水殼蟲也似蛤而小也或作顯小蝓也一名縊女也下甘臘反考聲蛤蚌類也說文蛉有三皆生於海蛤蠣者千歲雀所化也秦謂之壯厲海蛤者百歲鷰所化也魁蛤一名復累者復翼所化也從虫合聲)</span>。</p>
<p>㳄膽<span class='note-inline'>(上羡延反考聲涎口中津也說文口液也從水欠聲或作涎湺唌論作涎俗字下儋覽反白虎通云膽者肝之腑也說文從肉詹聲)</span>。</p>
<p>窯竈<span class='note-inline'>(上[月*翟]招反說文窯燒瓦竈也從穴羔聲論作陶謂埏埴主人号也世本昆吾作匋即夏桀臣也非窯義下遭澇反說文竈炊也從穴鼁省聲鼁音才六反或不省)</span>。</p>
<p>鍼風<span class='note-inline'>(執熎反廣雅鍼㓨也說文從金咸聲)</span>。</p>
<p>有婆咀窶拉摩風<span class='note-inline'>(咀音才與反窶劬乳反拉音嵐合反梵語也嵐音盧含反)</span>。</p>
<p>[月*(遻-(這-言))]喉<span class='note-inline'>(上昴各反考聲[月*(遻-(這-言))]齗也)</span>。</p>
</div>
<div class='div-other'><a id='mulu3990' />
<p class='h3'>第七十六卷</p><p>鵂鶹<span class='note-inline'>(上朽憂反下[比-匕+(戶*戶)]周反案鵂鶹恠鳥屬也其類寔繁)</span>。</p>
</div>
<div class='div-other'><a id='mulu3991' />
<p class='h3'>第七十七卷<span class='note-inline'>(無字音釋)</span></p></div>
<div class='div-other'><a id='mulu3992' />
<p class='h3'>第七十八卷</p><p>膠粘<span class='note-inline'>(上音交考聲膠固也說文膠胝也作之以皮從肉翏聲下聶廉反說文粘著也糊也從米占聲正作黏)</span>。</p>
</div>
<div class='div-other'><a id='mulu3993' />
<p class='h3'>第七十九卷</p><p>瑿泥<span class='note-inline'>(一兮反)</span>。</p>
<p>迷泥<span class='note-inline'>(米篦反)</span>。</p>
<p>蹹剖<span class='note-inline'>(談臘反梵語也)</span>。</p>
<p>達[甲*葉]剖<span class='note-inline'>(湛狎反梵語四天王名也)</span>。</p>
</div>
<div class='div-other'><a id='mulu3994' />
<p class='h3'>第八十卷</p><p>穬麥<span class='note-inline'>(虢猛反考聲穬大麥也文字典說從禾廣聲或作[麩-夫+廣]論從米作䊯非也)</span>。</p>
</div></div>
<p class='juan'>一切經音義<span class='corr'>卷</span>第六十八<span class='corr'></span></p></div>
</div><!-- end of div[@id='body'] -->
</body></html>