<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2163' />一切經音義卷第四十五</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">菩薩內習經一卷　慧琳</p>
<p style="margin-left:1em">菩薩投身餓虎經一卷　慧琳</p>
<p style="margin-left:1em">師子月佛經一卷　慧琳</p>
<p style="margin-left:1em">八大人覺經一卷　慧琳</p>
<p style="margin-left:1em">長者法志經一卷　慧琳</p>
<p style="margin-left:1em">薩羅國王經一卷　慧琳</p>
<p style="margin-left:1em">庵提遮女經一卷　無字</p>
<p style="margin-left:1em">十吉祥經一卷　慧琳</p>
<p style="margin-left:1em">法滅盡經一卷　慧琳</p>
<p style="margin-left:1em">一切智光仙人經一卷　無字</p>
<p style="margin-left:1em">甚深大迴向經一卷　無字</p>
<p style="margin-left:1em">天王太子辟羅經一卷</p>
<p style="margin-left:1em">三品<span class="corr">弟</span>子經一卷　無字</p>
<p style="margin-left:1em">四軰經一卷　慧琳</p>
<p style="margin-left:1em">佛說當來變經一卷　慧琳</p>
<p style="margin-left:1em">金剛三昧經二卷　慧琳</p>
<p style="margin-left:1em">金剛三昧不壞經一卷　慧琳</p>
<p style="margin-left:1em">十二頭陀經一卷　慧琳</p>
<p style="margin-left:1em">佛分衛經一卷　慧琳</p>
<p style="margin-left:1em">法常住經一卷　慧琳</p>
<p style="margin-left:1em">長壽王經一卷　慧琳</p>
<p style="margin-left:1em">優婆夷淨行法門經二卷　慧琳</p>
<p style="margin-left:3em">已上大乘單譯經已下大乘律</p>
<p style="margin-left:1em">菩薩地持經十卷　玄應</p>
<p style="margin-left:1em">菩薩善戒經九卷</p>
<p style="margin-left:1em">淨業障經一卷　慧琳</p>
<p style="margin-left:1em">優婆塞戒經七卷　慧琳</p>
<p style="margin-left:1em">梵網經二卷　慧琳</p>
<p style="margin-left:1em">受十善戒經一卷　慧琳</p>
<p style="margin-left:1em">佛藏經四卷　慧琳</p>
<p style="margin-left:1em">菩薩瓔珞本業經二卷　慧琳</p>
<p style="margin-left:1em">菩薩戒經二卷　慧琳</p>
<p style="margin-left:1em">菩薩戒羯磨文一卷　慧琳</p>
<p style="margin-left:1em">菩薩藏經一卷　慧琳</p>
<p style="margin-left:1em">菩薩善戒經一卷　慧琳</p>
<p style="margin-left:1em">菩薩內戒經一卷　慧琳</p>
<p style="margin-left:1em">優婆塞五戒威儀一卷　慧琳</p>
<p style="margin-left:1em">文殊淨律經一卷　慧琳</p>
<p style="margin-left:1em">清淨毘尼方廣經一卷　慧琳</p>
<p style="margin-left:1em">寂調音經一卷　慧琳</p>
<p style="margin-left:1em">三聚懺悔經一卷　慧琳</p>
<p style="margin-left:1em">五法懺悔經一卷　慧琳</p>
<p style="margin-left:1em">受菩提心戒經一卷　慧琳</p>
<p style="margin-left:1em">最上乘受戒經一卷　慧琳</p>
<p style="margin-left:1em">入灌頂受戒經一卷　無字</p>
<p style="margin-left:1em">三曼陀多颰陀羅經一卷　玄應</p>
<p style="margin-left:1em">佛說菩薩受齋經一卷</p>
<p style="margin-left:1em">文殊師利悔過經一卷</p>
<p style="margin-left:1em">舍利弗悔過經一卷</p>
<p style="margin-left:1em">法律三昧經一卷　慧琳</p>
<p style="margin-left:1em">十善業道經一卷　慧琳</p>
<p style="margin-left:2em">右五十經八十一卷同此卷音。</p>
</li>
</ul></div>
<div class='div-other'><a id='mulu2164' />
<p class='h1'>佛說菩薩內習六波羅蜜經</p><p class="byline">慧琳</p><p>依著<span class='note-inline'>(上倚希反王肅注尚書云依助也毛詩傳依倚也箋云依之言愛也說文從人衣聲經從犬作猗案說文犗犬也與經義殊乖音界下文略反)</span>。</p>
</div>
<div class='div-other'><a id='mulu2165' />
<p class='h1'>菩薩投身餓虎起塔因緣經</p><p class="byline">慧琳</p><p>衒賣<span class='note-inline'>(上玄絹反又音絹說文云衒行旦賣也從行言或作衒亦作䝮下正賣字也)</span>。</p>
<p>妄瞤<span class='note-inline'>(下閏倫反說文云瞤目動也從目閏聲)</span>。</p>
<p>蛆螫<span class='note-inline'>(上展列反愽雅云䖧亦螫也廣雅䖧痛也或作蜇古今正字從䖝旦聲也下聲隻反說文蟲行毒也從䖝赦聲)</span>。</p>
<p>柱頰<span class='note-inline'>(上誅縷反考聲云杜拒也拓類也說文從木主聲)</span>。</p>
<p>蹠踐<span class='note-inline'>(上之石反淮南子云鳥排空而飛獸蹠實而走許叔重注云蹠蹈也行也說文從足庶聲經文從鹿作蹗誤也)</span>。</p>
<p>[辟/止]跛<span class='note-inline'>(并癖反考聲云[辟/止]足徧枯不任行也韻略跛不能行也說文從止辟聲經從足作躃誤也或作躄通用)</span>。</p>
</div>
<div class='div-other'><a id='mulu2166' />
<p class='h1'>佛說師子月佛本生經<span class='note-inline'>(無字音訓)</span></p></div>
<div class='div-other'><a id='mulu2167' />
<p class='h1'>八大人覺經</p><p>危脆<span class='note-inline'>(下詮歲反)</span>。</p>
<p>罪藪<span class='note-inline'>(下蘇走反鄭注周禮澤無水日藪古今正字從艸數聲艸音草)</span>。</p>
<p>熾然<span class='note-inline'>(上齒志反毛詩傳云熾盛也顧野王云猛火也說文從戠從火戠音職也)</span>。</p>
</div>
<div class='div-other'><a id='mulu2168' />
<p class='h1'>佛說長者法志妻經</p><p>焜煌<span class='note-inline'>(上胡本反郭璞注方言曰焜煌盛皃也說文焜亦煌也從火昆聲下音皇蒼頡篇煌煌光也說文輝也從火皇聲)</span>。</p>
</div>
<div class='div-other'><a id='mulu2169' />
<p class='h1'>薩羅國經</p>
<p class='h1'>慧琳撰</p><p>鸉鳥<span class='note-inline'>(上養將反爾雅云白[鷢-(朔-月)+兒]鳥也郭璞曰似鷹尾上白也或作鶍今正字從鳥楊聲經從羊作鴹非也)</span>。</p>
<p>門閫<span class='note-inline'>(下坤穩反鄭注禮記云閫門橛也說文作梱從木困聲從門作困亦通用)</span>。</p>
</div>
<div class='div-other'><a id='mulu2170' />
<p class='h1'>佛說庵提遮經<span class='note-inline'>(無字可音)</span></p></div>
<div class='div-other'><a id='mulu2171' />
<p class='h1'>佛說十吉祥經<span class='note-inline'>(無字音訓)</span></p></div>
<div class='div-other'><a id='mulu2172' />
<p class='h1'>佛說法滅盡經</p><p class="byline">慧琳撰</p><p>無央<span class='note-inline'>(約姜反王注楚辭云央未盡也廣雅央久也說文從口大聲經從革作鞅音央仰反殊乖經義今不取也口音癸營反)</span>。</p>
<p>擯出<span class='note-inline'>(上必吝反文字集略云徙之遠方也莊子擯弃也文字典說從手賓聲經文從歹作殯是殯埋字非經義也)</span>。</p>
<p>墾殖<span class='note-inline'>(上旨佷反蒼頡篇墾耕也郭注方言耕墾用力者也古今正字從土豤聲經文從犬作墾俗字也下承力反杜注左傳云殖長也蒼頡篇殖息也字書樹也說文從歺直聲豤音坤本反歺音矝)</span>。</p>
<p>短促<span class='note-inline'>(上端卵反蒼頡篇短促也說文不長也從矢從豆經文從扌作[打-丁+豆]非也)</span>。</p>
<p>憺怕<span class='note-inline'>(上談濫反下烹伯反顧野王云憺謂恬也王逸云安也廣雅云怕靜也說文怕無為也竝從心詹白聲經文作惔誤)</span>。</p>
</div>
<div class='div-other'><a id='mulu2173' />
<p class='h1'>一切智光明因緣不食肉經<span class='note-inline'>(無字音訓)</span></p></div>
<div class='div-other'><a id='mulu2174' />
<p class='h1'>佛說甚深大迴向經<span class='note-inline'>(無字音釋)</span></p></div>
<div class='div-other'><a id='mulu2175' />
<p class='h1'>天王太子辟羅經<span class='note-inline'>(無字音訓)</span></p></div>
<div class='div-other'><a id='mulu2176' />
<p class='h1'>佛說三品弟子經<span class='note-inline'>(此經無字音訓)</span></p></div>
<div class='div-other'><a id='mulu2177' />
<p class='h1'>佛說四輩經</p><p class="byline">慧琳撰</p><p>戲譺<span class='note-inline'>(下疑紀反蒼頡篇譺欺也廣雅云調也說文云誤也從言疑聲也)</span>。</p>
<p>眄睞<span class='note-inline'>(上眠遍反說文云眄邪視也一目偏合也從目丐聲經作䀎俗字也下來代反廣雅云睞視也說文瞳子不正也從目來聲)</span>。</p>
<p>檛罵<span class='note-inline'>(上鵽瓜反聲類云檛捶也古今正字從木過聲鵽竹刮反)</span>。</p>
</div>
<div class='div-other'><a id='mulu2178' />
<p class='h1'>佛說當來變經</p><p class="byline">慧琳撰</p><p>悒慼<span class='note-inline'>(上陰急反王注楚詞云悒憂也又注云歎息也說文從心邑聲也)</span>。</p>
</div>
<div class='div-other'><a id='mulu2179' />
<p class='h1'>金剛三昧經上卷</p><p class="byline">慧琳撰</p>
<div class='div-other'><a id='mulu2180' /><p>羼提<span class='note-inline'>(梵語也察莧反)</span>。</p>
<p>恢廓<span class='note-inline'>(上苦回反杜注左傳云大也說文從心灰聲灰字從火從厂)</span>。</p>
<p>唵摩羅<span class='note-inline'>(上烏感反梵語識名)</span>。</p>
<p>阿鞞拔致<span class='note-inline'>(下必彌反梵語不退轉)</span>。</p>
<p>海鼇<span class='note-inline'>(下吾高反東海中大鼈也其形甚大背如山嶽故莊生寓言云龍伯國人鉤鼇是也經喻心王又書激字從水水名也非經義合從黽也)</span>。</p>
</div>
<div class='div-other'><a id='mulu2181' />
<p class='h2'>下卷</p><p>闡提<span class='note-inline'>(上昌演反梵語該羅此云無善心人也)</span>。</p>
<p>如陽燄水<span class='note-inline'>(葉漸反熱時陽燄也遠看似水波動渴鹿心生迷倒逐之畢竟無水喻凡夫心隨[(凵@人)/女]想遷轉不住竟無所得)</span>。</p>
</div></div>
<div class='div-other'><a id='mulu2182' />
<p class='h1'>金剛三昧本性清淨不壞不滅經</p><p class="byline">慧琳</p><p>摩尼豓<span class='note-inline'>(下閻漸反三昧名也經作艶俗字也)</span>。</p>
<p>額上<span class='note-inline'>(上牙格反方言額顙也說文從頁各聲經從客作額俗字)</span>。</p>
</div>
<div class='div-other'><a id='mulu2183' />
<p class='h1'>佛說十二頭陀經</p><p class="byline">慧琳</p><p>擯人<span class='note-inline'>(必吝反前法滅盡經中已具釋經從人作儐儐助也與經義乖也)</span>。</p>
<p>鳥屎<span class='note-inline'>(下尸耳反古今正字云屎糞也從艸從[鬯-匕+((氘-气)@二)]省聲或作屎俗字謬也經文作屎屎陳也陳弃之意也[鬯-匕+((氘-气)@二)]古文胃字)</span>。</p>
<p>肪膚<span class='note-inline'>(上眆王反考聲云肪腹中膏也說文肪肥也從肉方亦聲也)</span>。</p>
<p>腦膜<span class='note-inline'>(上猱老反古今正字惱頭中髓也從肉[甾-十+乂]聲下恾博反說文云[冉-工+又]閒膜從[冉-工+又]莫聲猱音奴刀反)</span>。</p>
</div>
<div class='div-other'><a id='mulu2184' />
<p class='h1'>佛說樹提伽經</p><p>黤黲<span class='note-inline'>(烏敢反考聲云黤黲不明也王注楚辭云黤亦不明也說文青黑也從黑奄聲)</span>。</p>
<p>撩戾<span class='note-inline'>(上音了下音麗)</span>。</p>
<p>腰髖<span class='note-inline'>(上杳消反亦作腰下欵相反埤蒼云臗尻也考聲云䏶骨也說文義同從骨寬聲亦作臗也)</span>。</p>
<p>娿婆<span class='note-inline'>(上烏可反下蒲我反案經文云腰髖娿婆言不自勝致也蓋借音會義不以文害意苦執於字與理殊乖)</span>。</p>
<p>庵屋<span class='note-inline'>(上烏含反廣雅云庵舍也說文從广奄聲經文從草作菴菴[菛@(口/田)]字是草名誤也)</span>。</p>
<p>鎢錥<span class='note-inline'>(上鄔胡反下餘六反埤蒼云鎢䥈小釜也廣雅鎢錥謂之銼鏍也古今正字同二字並從金烏育聲也䥈音莾銼音才戈反鏍音力戈反)</span>。</p>
</div>
<div class='div-other'><a id='mulu2185' />
<p class='h1'>佛說過去分衛經</p><p>戀嫪<span class='note-inline'>(上力轉反下勞到反廣雅云嫪妒也聲類云嫪惜也謂戀不能去者也說文從女翏聲翏音力要反)</span>。</p>
<p>澡瓶<span class='note-inline'>(上遭老反經作滲俗字也)</span>。</p>
<p>潺滴<span class='note-inline'>(上査閑反王注楚辭云潺潺水流皃也古今正字從水孱聲孱音上同下丁歷反考聲水滴也)</span>。</p>
</div>
<div class='div-other'><a id='mulu2186' />
<p class='h1'>佛說法常住經<span class='note-inline'>(此經無字音訓)</span>長壽王經</p><p class="byline">慧琳撰</p><p>募求<span class='note-inline'>(上謨布反蒼頡篇云求也說文廣求也從力莫聲)</span>。</p>
<p>乞匃<span class='note-inline'>(垓艾反考聲云求也顧野王云匃乞也說文亦乞也人亡財則乞匃故從人從亾經文作丐非也)</span>。</p>
<p>徇園<span class='note-inline'>(上巡俊反考聲云徇求也從也顧野王云徇齊也說文從彳旬聲彳音丑赤反)</span>。</p>
</div>
<div class='div-other'><a id='mulu2187' />
<p class='h1'>優婆塞淨行法門經上卷</p><p class="byline">慧琳</p>
<div class='div-other'><a id='mulu2188' /><p>㮈王<span class='note-inline'>(上乃帶反梵語國名也經作奈一也)</span>。</p>
<p>遠[徹-育+((糸-ㄠ+云)/肉)]<span class='note-inline'>(下纏列反鄭注論語云徹通也國語云徹猶明也說文從彳從支[〦/ㄙ/尚]聲經從手作撤撤剝也非經義也)</span>。</p>
<p>肪膏<span class='note-inline'>(上音方前十二頭陀經中已釋今經本作肪非)</span>。</p>
<p>毘羶闍<span class='note-inline'>(上設氈反梵語)</span>。</p>
<p>俱眴<span class='note-inline'>(下玄絹反王注楚辝云眴視皃也顧野王云如今人動目密相戒語也說文目搖動也從目䀏聲䀏音上同)</span>。</p>
<p>匳底<span class='note-inline'>(上歛霑反考聲云匳似合而有稜節所以歛物也古今正字盛香器亦盛鏡器也從匚僉聲也或作[(筐-王+僉)*殳]也匚音方經作匳俗字非也)</span>。</p>
<p>展轉<span class='note-inline'>(上悊輦反案展轉著事跡相因展轉遷變也考聲申也適也正體從㠭作[褒-保+((工*工)/(工*工))]今作展訛也㠭音同上也)</span>。</p>
</div>
<div class='div-other'><a id='mulu2189' />
<p class='h2'>下卷</p><p>氍毹<span class='note-inline'>(上具俱反下數俱反聲類云氍毹毛錦也廣雅文罽也考聲云織毛為文[彰-章+(夕/木)]也古今正字並從毛瞿俞皆聲經作氀音縷誅反不正音也)</span>。</p>
<p>芻摩<span class='note-inline'>(上惻虞反梵語經作蒭俗字也)</span>。</p>
<p>目䀹<span class='note-inline'>(下殲葉反古今正字云目旁毛也從目夾聲亦作睫經作睫誤也)</span>。</p>
<p>熈怡<span class='note-inline'>(上喜飢反前第四十卷心明經已前釋訖)</span>。</p>
</div></div>
<div class='div-other'><a id='mulu2190' />
<p class='h1'>地持論第一卷</p><p class="byline">玄應撰</p>
<div class='div-other'><a id='mulu2191' /><p>耆㝛<span class='note-inline'>(巨伊反禮記六十日耆釋名耆指也謂指事使人不自執役也宿久也)</span>。</p>
<p>倡伎<span class='note-inline'>(齒羊反說文倡樂也蒼頡篇倡俳也俳戲也)</span>。</p>
<p>農商<span class='note-inline'>(古文農[卄/(厂@(畏-田))]二形同奴東反說文農耕也)</span>。</p>
<p>明哲<span class='note-inline'>(又作喆悊二形同知列反爾雅哲智也方言齊宋之間謂智為哲明了也)</span>。</p>
<p>悲惻<span class='note-inline'>(聲類作惻同楚力反說文惻痛也謂惻然心中痛也)</span>。</p>
<p>堪耐<span class='note-inline'>(奴代反蒼頡篇耐忍也)</span>。</p>
<p>林藪<span class='note-inline'>(蘇苟反散木曰林澤無水曰藪又大澤水希者也)</span>。</p>
<p>聽訟<span class='note-inline'>(佗定反聽謂察是非也訟爭也周禮以五聲聽訟求情一形二色三氣四耳五目也)</span>。</p>
<p>術藝<span class='note-inline'>(食聿反術法也亦道也字林邑中道曰術也術者通也言人達解者無所不通也)</span>。</p>
</div>
<div class='div-other'><a id='mulu2192' />
<p class='h2'>第二卷</p><p>訕大<span class='note-inline'>(所姧反論中亦作刪陀迦旃)</span>。</p>
<p>加陵毘伽<span class='note-inline'>(應云歌羅頻伽亦云迦蘭伽加陵此云好毗伽此云音聲名好音聲鳥也)</span>。</p>
<p>巨細<span class='note-inline'>(其呂反爾雅巨大也方言齊魯之間謂大為巨說文巨大從金作鉅非)</span>。</p>
<p>彌陀羅國<span class='note-inline'>(先不釋)</span>。</p>
<p>拘耆羅<span class='note-inline'>(或作拘翅羅梵言轉也譯云好聲鳥此鳥聲好而形醜從聲為名也)</span>。</p>
<p>蝯猴<span class='note-inline'>(又作猨同禹煩反似彌猴而大臂長其色有黑有黃鳴聲甚哀五百歲化為玃壽千歲玃音居縛反)</span>。</p>
<p>抃舞<span class='note-inline'>(又作拚同皮變反說文拊手日抃拊擊拍也)</span>。</p>
</div>
<div class='div-other'><a id='mulu2193' />
<p class='h2'>第三卷</p><p>黍稷<span class='note-inline'>(古文稷同姊力反五穀之長也說文稷菜也爾雅粢稜也注云粢一名稷粟也今江東呼粟為稷)</span>。</p>
<p>師捲<span class='note-inline'>(又作拳同渠員反指握為捲譬喻言師之匠物不如捲之執握吝而不脫也論文有作疲倦之倦非也)</span>。</p>
</div>
<div class='div-other'><a id='mulu2194' />
<p class='h2'>第四卷</p><p>罰黜<span class='note-inline'>(又作絀同恥律反廣雅黜去也亦放也退也)</span>。</p>
<p>振給<span class='note-inline'>(古文扆挋二形同諸胤反小爾雅振救也說文振舉也)</span>。</p>
</div>
<div class='div-other'><a id='mulu2195' />
<p class='h2'>第五卷</p><p>憍奢邪<span class='note-inline'>(亦云俱舍訛也此譯云藏舊譯云䖝謂蠶在繭中此即野蠶也用野蠶絲綿作衣者憍奢邪衣也)</span>。</p>
</div>
<div class='div-other'><a id='mulu2196' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu2197' />
<p class='h2'>第七卷</p><p>偷婆<span class='note-inline'>(經中或作兜婆或云塔婆或言藪斗波皆訛也正言崒堵波此云廟或言方墳皆義釋也)</span>。</p>
<p>支提<span class='note-inline'>(又云脂帝孚圖此云聚相謂累石等高以為相也)</span>。</p>
<p>朮朮羅香<span class='note-inline'>(此釋云安息香也)</span>。</p>
<p>阿迦花<span class='note-inline'>(應云阿羅歌花此云白花)</span>。</p>
<p>尼乾子<span class='note-inline'>(應云泥揵連佗此云不繫其外道拔髮露形無所貯畜以手乞食隨得即噉者也)</span>。</p>
</div>
<div class='div-other'><a id='mulu2198' />
<p class='h2'>第八卷</p><p><span class='corr'>圮</span>頓<span class='note-inline'>(父美反落泊人也爾雅<span class='corr'>圮</span>毀覆也頓壞也)</span>。</p>
<p>官爵<span class='note-inline'>(又作雀同子藥反白虎通云爵者盡也量盡其才也五等爵命也耴其節足也)</span>。</p>
<p>讁罰<span class='note-inline'>(知革反言謫怒也郭璞曰謂相責怒也亦呵也責也小罪曰罰)</span>。</p>
<p>吉胝<span class='note-inline'>(竹尸反)</span>。</p>
<p>㗩波<span class='note-inline'>(相傳所及反)</span>。</p>
</div>
<div class='div-other'><a id='mulu2199' />
<p class='h2'>第九卷</p><p>率意<span class='note-inline'>(所律反爾雅率循自也郭璞曰自從也從自意也)</span>。</p>
<p>迦私<span class='note-inline'>(此譯云光能發光也)</span>。</p>
</div>
<div class='div-other'><a id='mulu2200' />
<p class='h2'>第十卷</p><p>兩股<span class='note-inline'>(又作骰同公戶反說文股髀也脛本曰股也)</span>。</p>
<p>兩臀<span class='note-inline'>(徒昆反聲類臋尻也)</span>。</p>
<p>兩膊<span class='note-inline'>(又作腨同時耎反說文腨腓膓也腓音肥江南言腓膓中國言腨膓或言脚腨也)</span>。</p>
<p>波羅奈<span class='note-inline'>(應言波羅奈斯此國名也彼國出名㲲也)</span>。</p>
<p>泥犁<span class='note-inline'>(或云泥犁耶亦言泥犁迦此云無可樂或云無有卑下)</span>。</p>
<p>羅縠<span class='note-inline'>(胡木反似羅而踈似紗而密者也有[(懞-一)-卄+((並-(前-刖))-一)]縠霧縠言細如霧也)</span>。</p>
</div></div>
<div class='div-other'><a id='mulu2201' />
<p class='h1'>菩薩善戒經第一<span class='note-inline'>(無字可訓)</span></p>
<div class='div-other'><a id='mulu2202' /></div>
<div class='div-other'><a id='mulu2203' />
<p class='h2'>第二卷</p><p class="byline">玄應</p><p>軍旅<span class='note-inline'>(上窘雲反下力舉反周禮五人為伍五伍為兩四兩為卒五卒為旅五旅為師二師為軍鄭注論語云萬二千五百人為軍是也賈注國語云軍猶屯也從車勹聲施軍五百人也從㫃以旅相俱也故從从勹音飽交反㫃音偃从古文從字)</span>。</p>
</div>
<div class='div-other'><a id='mulu2204' />
<p class='h2'>第三卷</p><p>童齔<span class='note-inline'>(測靳反鄭注禮記云毀齒也說文男八月生齒故八歲齔女七月生齒故七歲毀齒也字從齒七)</span>。</p>
</div>
<div class='div-other'><a id='mulu2205' />
<p class='h2'>第四第五第六第七第八<span class='note-inline'>(已上並先不音)</span></p></div>
<div class='div-other'><a id='mulu2206' />
<p class='h2'>第九卷</p><p>脣[月*(遻-(這-言))]<span class='note-inline'>(昂各反考聲云[月*(遻-(這-言))]齗也經從齒作[齒*虛]非也字書無此字也)</span>。</p>
<p>兩杈<span class='note-inline'>(楚加反說文木杈枝也論文作肞俗字也撿諸字書並無此字)</span>。</p>
</div></div>
<div class='div-other'><a id='mulu2207' />
<p class='h1'>淨業障經</p><p class="byline">慧琳撰</p><p>光[燜-心+函]<span class='note-inline'>([門@函]壍反考聲云火光皃說文火[燜-心+函]也從火[門@函]聲經呼炎字作[燜-心+函]非也)</span>。</p>
<p>殞命<span class='note-inline'>(雲敏反聲類云殞歿也說文從歺員聲經作殞俗用字也歺音矜)</span>。</p>
<p>逮清淨<span class='note-inline'>(徒戴反毛詩云逮及也說文從辵隶聲經本作逯音綠與本義乖隶音弟)</span>。</p>
<p>瓦礫<span class='note-inline'>(零的反說文小石也從石樂聲)</span>。</p>
<p>㧖縛<span class='note-inline'>(鸎革反說文正作搹搹把也亦作㧖從手戹聲戹音上同經作扼俗字也)</span>。</p>
<p>拘茂陀花<span class='note-inline'>(梵語前已釋訖經作華非也)</span>。</p>
<p>惡賤<span class='note-inline'>(上烏故反)</span>。</p>
<p>良醫<span class='note-inline'>(於基反說文治病工人從酉殹聲經作醫俗字)</span>。</p>
<p>耽著<span class='note-inline'>(上膽甘反考聲云耽嗜也說文從耳冘聲經從身作躭通用冘音以任反)</span>。</p>
<p>䤈<span class='corr'>无</span><span class='note-inline'>(呼兮反)</span>。</p>
<p>鼻楺多羅<span class='note-inline'>(柔帚反梵語也菩薩名不分明也帚音州抑反)</span>。</p>
<p>障翳<span class='note-inline'>(於計反方言翳蔽也說文從羽殹聲)</span>。</p>
</div>
<div class='div-other'><a id='mulu2208' />
<p class='h1'>優婆塞戒經第一卷</p><p class="byline">慧琳撰</p>
<div class='div-other'><a id='mulu2209' /><p>阿那邠坻<span class='note-inline'>(邠音悲旻反坻音丁泥反梵語也不求字義大富長者名也在舍衛國)</span>。</p>
<p>覺寤<span class='note-inline'>(上江岳反考聲云覺明也廣雅云覺亦知也說文從見從學省聲也經從告作寤非也下五故反考聲云寐中有所見覺而信也聲類云寤亦覺也說文從吾從㝱省聲經作窹通俗字也)</span>。</p>
</div>
<div class='div-other'><a id='mulu2210' />
<p class='h2'>第二卷</p><p>腨相<span class='note-inline'>(遄耎反說文云腨腓膓也從肉耑聲或作<span class='corr'>[跳-兆+專]</span>腓音扶非反)</span>。</p>
<p>邊裔<span class='note-inline'>(餘制反文字集略云裔四遠也廣雅裔表也文字典說從衣冏聲音女滑反)</span>。</p>
<p>剜身<span class='note-inline'>(椀桓反考聲剜曲刻也埤蒼剈也文字典說從刀宛聲或作剜也剈音烏玄反)</span>。</p>
</div>
<div class='div-other'><a id='mulu2211' />
<p class='h2'>第三卷<span class='note-inline'>(無字音訓)</span></p></div>
<div class='div-other'><a id='mulu2212' />
<p class='h2'>第四卷</p><p>匃與<span class='note-inline'>(上哥艾反乞也前長壽王經中已具釋訖)</span>。</p>
<p>猫貍<span class='note-inline'>(上卯包反顧野王曰猫如虎而小食鼠者也古今正字從犭苗聲下里之反考聲貍今之野貍也顧野王貍猫之類也說文伏獸也從豸里聲經從犬作狸俗用字也)</span>。</p>
</div>
<div class='div-other'><a id='mulu2213' />
<p class='h2'>第五卷</p><p>釜鑊<span class='note-inline'>(上扶武反周易坤為釜杜注左傳六斗四升曰釜說文作鬴從鬲甫聲亦作釜與經本同下黃郭反廣雅鑊鼎也鄭注禮記鑊煑物器也說文從金蒦聲也蒦音乙虢反)</span>。</p>
<p>犂鎒<span class='note-inline'>(上歷溪反考聲犂耕也說文亦耕也從牛[鯬-魚]聲也下呼高反古今正字云鎒拔除田草也從金辱聲也或作[卄/婢]又作薅也)</span>。</p>
<p>斧鑿<span class='note-inline'>(上夫武反詩曰既破我斧說文斧破也從斤父聲下藏各反聲類鑿鏨也顧野王云鑿猶穿木也從金鑿聲鑿音子沃反鏨才甘反)</span>。</p>
</div>
<div class='div-other'><a id='mulu2214' />
<p class='h2'>第六卷</p><p>質物<span class='note-inline'>(真曰反杜注左傳質信也廣雅質猶軀也說文以物相贅從斦從貝經作䞃寫誤也撿諸字書並無此字贅音之稅反斦音魚斤反)</span>。</p>
<p>盪滌<span class='note-inline'>(上唐朗反下亭歷反孔注尚書盪滌除也說文盪亦滌也從皿湯聲與蘯同)</span>。</p>
<p>鐙炷<span class='note-inline'>(上正燈字下朱乳反考聲炷燈心也)</span>。</p>
<p>毫氂<span class='note-inline'>(上晧高反王注楚辭銳毛為毫古今正字從毛高省聲也下里之反漢書音義曰十毫為氂說文氂字從毛從[犛-牛]聲也)</span>。</p>
<p>共賭<span class='note-inline'>(都古反吳志曰賭競戲求利也文字典說從貝者聲亦作賭)</span>。</p>
<p>阿坻<span class='note-inline'>(低禮反梵語也)</span>。</p>
<p>繼嗣<span class='note-inline'>(上稽隷反王弼注周易云繼謂不絕也爾雅繼紹綱也說文續也從糸㡭聲俗作繼也㡭音絕下辝漬反考聲云嗣亦繼也鄭箋毛詩云嗣亦續也說文從口從冊從司聲)</span>。</p>
</div>
<div class='div-other'><a id='mulu2215' />
<p class='h2'>第七卷</p><p>環釧<span class='note-inline'>(上患關反鄭注禮記環旋也繞也說文璧[网-(ㄨ*ㄨ)+又]好如一謂之環從玉睘聲也下川戀反東宮舊事云釧臂餙也古今正字從金川聲)</span>。</p>
<p>橋隥<span class='note-inline'>(都鄧反穆天子傳曰噔阪也字書履也說文卭也從阜登聲阜音父)</span>。</p>
<p>壁蝨<span class='note-inline'>(詵櫛反顧野王云蝨齧人蟲也案壁蝨者如草螕隱於壁隙牀縫之間夜唼食人說文從卂音信從䖵音昆)</span>。</p>
<p>耳篦<span class='note-inline'>(閉迷反誥幼云篦眉篦也桂苑珠叢婦人用以畫眉也說文從竹毗聲毗音毗)</span>。</p>
<p>[(凵@(几/口))*比]紐<span class='note-inline'>(上婢彌反下女夂反梵語唐云那羅延天之別名也)</span>。</p>
</div>
<div class='div-other'><a id='mulu2216' />
<p class='h2'>第八卷</p><p>壤佉<span class='note-inline'>(上若羊反下羌迦反梵語唐云彌勒下生之時父王名也)</span>。</p>
<p>鴦掘<span class='note-inline'>(上約姜反下逵勿反梵語也義說云逆化菩薩之異名也)</span>。</p>
<p>自溫<span class='note-inline'>(隱魂反禮記冬溫夏凊也顧野王溫謂漸熱也說文從水昷聲經文從火俗字也)</span>。</p>
<p>唼食<span class='note-inline'>(上子臘反考聲唼淺入口而味之也案唼亦似螻蟻之所食也古今正字從口妾聲亦咂啑並通)</span>。</p>
</div>
<div class='div-other'><a id='mulu2217' />
<p class='h2'>第九卷</p><p>諠譁<span class='note-inline'>(上毀垣反聲類諠大呼也亦作喧說文從言宣聲下化瓜反孔注尚書譁諠也古今正字從言華聲)</span>。</p>
<p>張攡<span class='note-inline'>(理支反宋忠注太玄經曰攡者張也說文從手離聲)</span>。</p>
<p>牴僈<span class='note-inline'>(上丁禮反方言牴會也說文牴觸也從牛氐聲下蠻襻反考聲僈不敬也挍也不畏也義與嫚同也)</span>。</p>
</div>
<div class='div-other'><a id='mulu2218' />
<p class='h2'>第十卷</p><p>疇匹<span class='note-inline'>(上直留反孔注尚書疇類也張注漢書云疇等也王注楚辝云二人為匹四人為疇古今正字從田壽聲下繽必反考聲匹偶也說文從匚八聲匚音下第反)</span>。</p>
<p>嗤笑<span class='note-inline'>(赤之反字書嗤戱笑皃文字典說從口蚩聲)</span>。</p>
</div></div>
<div class='div-other'><a id='mulu2219' />
<p class='h1'>梵網經盧舍那佛說菩薩心地戒品經二卷<span class='note-inline'>(上卷無音)</span></p><p>恣心<span class='note-inline'>(咨肆反說文恣縱心也從心次聲)</span>。</p>
<p>摩醯<span class='note-inline'>(許兮反梵語也)</span>。</p>
<p>大蒜<span class='note-inline'>(蘇亂反顧野王所謂葫蒜者為大蒜也說文葷菜從艸祘聲葫音胡祘音同上)</span>。</p>
<p>茖䓗<span class='note-inline'>(上庚戹反爾雅云茖山䓗也郭注云今山中多有此菜細莖大葉也說文從艸從格省聲也)</span>。</p>
<p>興渠<span class='note-inline'>(梵語阿魏藥也)</span>。</p>
<p>名譽<span class='note-inline'>(餘庶反毛詩傳云譽聲美也賈逵曰譽稱也國語以聲曰譽說文譽字從言與聲也)</span>。</p>
<p>報讎<span class='note-inline'>(授周反毛詩云無言不讎鄭箋憎惡也顧野王怨憾也尚書云虐我則讎說文從言雔音同上)</span>。</p>
<p>攄蒲<span class='note-inline'>(楮居反藝經云攄蒲戲名也考聲云散也封禪書舒也說文從手慮聲戒本作樗通用也)</span>。</p>
<p>彈棊<span class='note-inline'>(上達舟反廣雅彈拼也顧野王云凡皷動物曰彈說文從弓單聲下忌箕反顧野王云棊所以行奕者也方言博也吳楚之間或謂之棊圍棊謂之奕也考聲云棊方木為之也說文從木其聲或從石作碁通用)</span>。</p>
<p>拍毬<span class='note-inline'>(上烹陌反廣雅云拍擊也釋名拍搏也以手搏其上也說文從手自聲下音求)</span>。</p>
<p>投[大/(斲-斤)]<span class='note-inline'>(扈吳反器名也文字典說云受一斗五升高一尺二寸此投[大/(曲-曰+ㄇ)/亞]器也其法具在禮記䟽文案[大/(曲-曰+ㄇ)/亞]有多種並腹大而頸小口圓大者腹方受一斛酒[大/(曲-曰+ㄇ)/亞]也又有水[大/(曲-曰+ㄇ)/亞]唾[大/(曲-曰+ㄇ)/亞]等是也說文云昆吾圖器也象形字)</span>。</p>
<p>挑其<span class='note-inline'>(上眺堯反聲類云挑抉也說文從手兆聲)</span>。</p>
<p>眂其<span class='note-inline'>(上時指反說文視字視瞻也從目氏聲亦作眎義與視同)</span>。</p>
<p>徧劖<span class='note-inline'>(上邊見反杜注左傳徧猶周也蒼頡篇廣也說文云帀也從彳扁聲下仕咸反聲類云劖剌也說文云斷也從刀[毚-、]聲[毚-、]音同上)</span>。</p>
<p>銸子<span class='note-inline'>(上黏輒反說文鈷也從金耴聲經從聶作鑷)</span>。</p>
<p>貪齅<span class='note-inline'>(休宥反論語云三齅而作說文以鼻就臭也從鼻從臭臭亦聲也)</span>。</p>
<p>深邃<span class='note-inline'>(雖翠反王注楚詞云邃深也說文深遠也從穴遂聲)</span>。</p>
<p>折骨<span class='note-inline'>(上之設反又音思狄反)</span>。</p>
</div>
<div class='div-other'><a id='mulu2220' />
<p class='h1'>菩薩善戒經</p><p class="byline">慧琳撰</p><p>有創<span class='note-inline'>(楚霜反禮記云頭有創則沐說文又作丑云傷也從刃從一或從疒作瘡俗字也)</span>。</p>
<p>祠中<span class='note-inline'>(似滋反顧野王云百神廟皆日祠又祠亦祭也說文從示司聲也)</span>。</p>
</div>
<div class='div-other'><a id='mulu2221' />
<p class='h1'>佛藏經上卷</p><p class="byline">慧琳</p>
<div class='div-other'><a id='mulu2222' /><p>[嚼-(既-旡+寸)+(彰-章+鬯)]咽<span class='note-inline'>(上牆藥反考聲云爵咀也說文噍也從口爵聲下煙見反顧野王云咽猶吞也說文從口因聲嚼音撨曜反咀音疾與反)</span>。</p>
<p>為橃<span class='note-inline'>(煩韈反字書云海中大船也蒼頡篇橃桴也說文從木發聲經從木作栰俗字也或為[舟*發]也)</span>。</p>
<p>為梯<span class='note-inline'>(體奚反賈注國語云梯階也考聲云梯鄧也可以登也說文木階也從木弟聲)</span>。</p>
<p>雜糅<span class='note-inline'>(女救反鄭注儀禮云糅雜也桂苑珠叢云凡物相雜曰糅或作粈古今正字從米柔聲)</span>。</p>
<p>蝙蝠<span class='note-inline'>(上遍眠反下音福爾雅云蝙蝠般翼也郭璞曰齊人呼為仙鼠方言自關而東曰服翼也自關而西秦隴之間曰蝙蝠說文並從虫扁畐皆聲畐音丕逼文扁音邊辮反上聲字也)</span>。</p>
<p>輕躁<span class='note-inline'>(遭譟反考聲云性急也顧野王躁猶動也鄭注禮記不安靜也古今正字擾也從足喿聲亦作趮義同經作[跳-兆+參]誤也下文同此)</span>。</p>
<p>婆伽羅目佉蟲<span class='note-inline'>(佉音羌迦反梵語蟲名也下正蟲字經本作䖝音睴葦反非蟲字也)</span>。</p>
</div>
<div class='div-other'><a id='mulu2223' />
<p class='h2'>中卷</p><p>譏訶<span class='note-inline'>(上居依反何休注公羊云譏猶譴也廣雅云問也鄭注禮記云呵察也說文誹也從言幾聲下郝歌反考聲云諻也怒也問也文字典說云不敬者則大言而訶責之說文大言而怒也從言可聲也有從口作呵俗用非正也)</span>。</p>
<p>毀悴<span class='note-inline'>(崒醉反方言悴傷也蒼頡篇憂也說文從心卒聲案毀悴亦作顇云瘦惡皃也亦作瘁瘁病也)</span>。</p>
<p>無閡<span class='note-inline'>(昂蓋反顧野王云閡此也鉅也說文閉也從門亥聲亦作礙)</span>。</p>
</div>
<div class='div-other'><a id='mulu2224' />
<p class='h2'>下卷</p><p>縹色<span class='note-inline'>(上漂眇反王注楚辭云衣服炫燿青䓗也說文帛青白色也從糸票聲經作縹俗字)</span>。</p>
<p>鐵[鎧-豆+(云/木)]<span class='note-inline'>(上正鐵字下音葉案打鐵作葉火燒令赤用纏其身即薄鐵也經作[鉸-父+(ㄙ/木)]俗字)</span>。</p>
<p>茵蓐<span class='note-inline'>(上音因說文席也從艸因聲下儒燭反方言蓐厚也郭注爾雅蓐席也說文從艸從辱)</span>。</p>
</div></div>
<div class='div-other'><a id='mulu2225' />
<p class='h1'>菩薩戒第一本</p><p class="byline">慧琳</p>
<div class='div-other'><a id='mulu2226' /><p>專勵<span class='note-inline'>(力制反顧野王云勵猶勉也杜注左傳云相勸勵也古今正字從力厲聲)</span>。</p>
<p>貫邑<span class='note-inline'>(上官換反考聲云管也顧野王云貫猶條也周禮職方氏辯九洲之國使同貫利說文從貝母聲母音官)</span>。</p>
<p>劓鼻<span class='note-inline'>(冝器反鄭注周禮云截鼻也孔注尚書云刵截耳劓懺鼻也從刀鼻聲或作㓷)</span>。</p>
<p>刵耳<span class='note-inline'>(上音而志反孔注尚書云刵截耳也說文斷耳也從刀耳聲)</span>。</p>
<p>剜眼<span class='note-inline'>(上椀丸反埤蒼云剜剈也考聲云曲刻也古今正字削也從刀夗聲也)</span>。</p>
<p>紛聒<span class='note-inline'>(官活反杜注左傳云聒讙噪也蒼頡篇聒擾人耳也說文從耳舌聲或作聒也)</span>。</p>
<p>猜阻<span class='note-inline'>(狙哉反杜注左傳云猜疑也方言猜恨也廣雅懼也說文恨賊也從犬青聲)</span>。</p>
</div>
<div class='div-other'><a id='mulu2227' />
<p class='h2'>菩薩戒第二本</p><p class="byline">曇無讖慧琳撰</p><p>突吉羅<span class='note-inline'>(屯訥反梵語小罪也)</span>。</p>
<p>謫罰<span class='note-inline'>(張革反毛詩傳謫過也杜注左傳謫譴也賈注國語咎也郭注方言云謂相責怒也說文從言啻聲經作謫俗俗用字也)</span>。</p>
<p>慊恨<span class='note-inline'>(叶兼反鄭注禮記云慊之言猒也周易云不平於心也說文疑也從心兼聲或從女作嫌義同)</span>。</p>
<p>黜者<span class='note-inline'>(椿律反笵寗集解云黜追也杜注左傳黜猶放也賈注國語癈也說文貶下也從黑出聲)</span>。</p>
</div></div>
<div class='div-other'><a id='mulu2228' />
<p class='h1'>菩薩羯磨文</p><p class="byline">慧琳撰</p><p>堪耐<span class='note-inline'>(乃代反顧野王云耐猶能也說文從彡而聲古字也今從寸作耐亦通也)</span>。</p>
<p>覺悟<span class='note-inline'>(上江岳反杜注左傳云覺明也廣雅覺知也說文覺亦悟也從見從學省聲也經從心作悎字書無此字非也)</span>。</p>
</div>
<div class='div-other'><a id='mulu2229' />
<p class='h1'>菩薩十地瓔珞本業經上卷</p><p class="byline">慧琳</p>
<div class='div-other'><a id='mulu2230' /><p>明煗<span class='note-inline'>(歡貫反古今正字煥光明也從火耎聲也)</span>。</p>
<p>雨澍<span class='note-inline'>(音注亦音樹淮南子云春雨之灌萬物無地而不澍無物而不生說文時雨所以澍生萬物者也從水尌聲也尌音樹)</span>。</p>
</div>
<div class='div-other'><a id='mulu2231' />
<p class='h2'>下卷</p><p>闔羅<span class='note-inline'>(含閤反爾雅闔謂之扉亦即門扇也鄭注禮記云用木曰闔用竹葦曰扇說文闔閈也從門盇聲)</span>。</p>
<p>三銖<span class='note-inline'>(樹朱反許叔重注淮南子云十二粟而重一分十二分而重一銖說文十黍之重從金朱聲)</span>。</p>
</div></div>
<div class='div-other'><a id='mulu2232' />
<p class='h1'>菩薩藏經</p><p class="byline">慧琳</p><p>十坩<span class='note-inline'>(坎甘反考聲罃類也東宮舊事與白坩五牧古今正字瓦器也從土甘聲)</span>。</p>
<p>[禾*(舍-干+(舉-與))][卄/山/黑]<span class='note-inline'>(上正香字下訓雲反亦正體字也考聲云香草也古今正字從草熏聲熏音同上)</span>。</p>
</div>
<div class='div-other'><a id='mulu2233' />
<p class='h1'>菩薩善戒經</p><p class="byline">慧琳</p><p>四級<span class='note-inline'>(下今邑反賈注國語云級上下等差也杜注左傳云下階下級也顧野王云階之等數名曰級鄭注禮記云級次也說文絲次第也從糸及聲糸音覓)</span>。</p>
<p>鎣淨<span class='note-inline'>(上縈迴反博雅云鎣飾也蒼頡篇云治器名也考聲云發器光也說文從金從熒省聲經怍瑩通也)</span>。</p>
</div>
<div class='div-other'><a id='mulu2234' />
<p class='h1'>菩薩內戒經</p><p class="byline">慧琳撰</p><p>著葌<span class='note-inline'>(上張略反下澗顏反香草也山海經云吳林山多葌也聲類蘭也說文亦香草也從艸姦聲)</span>。</p>
<p>婬劮<span class='note-inline'>(上以針反下音逸前第四十三卷五十挍計經上卷已釋訖亦作佚經從水作淫又怍泆義殊乖也)</span>。</p>
<p>儋死人<span class='note-inline'>(上膽甘反考聲云負也正從人經從手作擔亦通用)</span>。</p>
<p>浮溜沙<span class='note-inline'>(楚語也流紂反唐云丈夫也)</span>。</p>
<p>債主<span class='note-inline'>(齋界反考聲云負也字書無此俗用夂矣)</span>。</p>
<p>蠉飛<span class='note-inline'>(上呼緣反聲類蟲飛皃說文蟲行也從䖝睘聲經作蜎義同)</span>。</p>
<p>蝡動<span class='note-inline'>(瞤尹反)</span>。</p>
<p>怖遽<span class='note-inline'>(渠據反杜注左傳云遽畏懼也說文從辵豦聲經從心作懅非也字書無此字也)</span>。</p>
<p>淤泥<span class='note-inline'>(上於據反顧野王云水中草為淤澱滓也從水於聲下禰鷄反顧野王云泥塗也土得水而爛者也說文從水尼聲經從土作埿俗字也)</span>。</p>
<p>公嫗<span class='note-inline'>(於屢反顧野王云今時為女子老者為嫗也說文嫗母也從女區聲)</span>。</p>
<p>皆使<span class='note-inline'>(戒諎反案考聲云皆例也凡也嘉也同也經文作背甚失經義非也)</span>。</p>
<p>䎡懦<span class='note-inline'>(下暖乱反杜注左傳云愞弱也賈注國語愞下也說文從心耎聲經文從人誤也)</span>。</p>
<p>朝晡<span class='note-inline'>(上張遙反下補烏反顧野王云日加申時也說文從日甫聲也)</span>。</p>
</div>
<div class='div-other'><a id='mulu2235' />
<p class='h1'>佛說優婆塞五戒威儀經</p><p class="byline">慧琳</p><p>推攘<span class='note-inline'>(上音吹考聲云排也鄭注禮記云推猶進也又舉也說文從手<span class='corr'>隹</span>聲下穰尚反顧野王云三攘而後升是也說文攘推也從手襄聲亦作讓俗行之久今經文從手從衰誤也)</span>。</p>
<p>革屣<span class='note-inline'>(上耕核反毛詩傳曰獸皮治去毛曰革下師滓反聲類云亦[革*徙]字也[革*徙]鞮也古今正字從履省徙聲或為躧音史)</span>。</p>
<p>木屐<span class='note-inline'>(奇戟反漢書袁盎步屐三十里今有齒者也說文從履省支聲)</span>。</p>
<p>足跂<span class='note-inline'>(詰氏反郭注山海經云行脚跟不著地也方言云跂登也廣雅履也許叔重云跳也考聲翹足也說文從足攴聲跳音徒凋反)</span>。</p>
<p>莫搪<span class='note-inline'>(蕩郎反廣雅云搪揬也古今正字義同從手唐聲經文作棠是木名乖於義也)</span>。</p>
<p>莫蹲<span class='note-inline'>(徂尊反考聲云踞也謂竪膝而坐也杜注左傳云蹲聚也說文從足尊聲)</span>。</p>
<p>戲弄<span class='note-inline'>(聾貢反爾雅云弄玩也杜注左傳云弄戲也說文從玉廾聲經從手作挊非也)</span>。</p>
</div>
<div class='div-other'><a id='mulu2236' />
<p class='h1'>文殊淨律經</p><p class="byline">慧琳</p><p>[熔-谷+隹]然<span class='note-inline'>(上胡沃反說文云[熔-谷+隹]灼也從火寉聲灼音之藥反鄭箋詩云灼灼易見廣雅云灼明也寉音鶴律文作㸌誤也)</span>。</p>
<p>踦[跳-兆+區]<span class='note-inline'>(上綺羇反下曲俱反考聲云踦[跳-兆+區]行艱危下說文云踦一足從足奇聲律本作[跳-兆+區]俗字正作區云區區趣事也或作䧢)</span>。</p>
<p>璝琦<span class='note-inline'>(憒迴反考聲云火齊珠也毛詩傳云璝石之次玉者也說文珠圓好者也從玉貴聲亦作瑰通用也下忌箕反埤蒼云琦瑋也亦石之次玉也說文從玉奇聲也)</span>。</p>
<p>[女*(巢-果+(一/凶))]患<span class='note-inline'>(上猱老反考聲云[女*(巢-果+(离-禸))]憂煩也說文有所恨痛也今汝南人有所恨言大[女*(巢-果+(离-禸))]也從女惱省聲經從疒作[病-丙+惢]非也字書無此字也)</span>。</p>
<p>燔燎<span class='note-inline'>(上伐袁反下聊弔反毛詩傳云大火曰燔也鄭箋云火田為燎說文燔燒也燎放火也並從火番尞皆聲)</span>。</p>
</div>
<div class='div-other'><a id='mulu2237' />
<p class='h1'>清淨毘尼方廣經</p><p class="byline">慧琳</p><p>號哭<span class='note-inline'>(上皓高反考聲云大哭也痛聲也說文從号虎聲經文從口作㘁是犲狼所㘁非人號哭之聲)</span>。</p>
<p>蠱道<span class='note-inline'>(上姑戶反考聲云女惑於男也蠧也杜注左傳曰蠱惑也鄭注周禮蠱毒也物而害人者也說文<span class='corr'>皿</span>蟲為蠱經文作蠱非也亦音野)</span>。</p>
</div>
<div class='div-other'><a id='mulu2238' />
<p class='h1'>寂調音所問經</p><p class="byline">慧琳</p><p>堅牢<span class='note-inline'>(老刀反顧野王云牢亦固也廣雅堅固也說文從牛從舟省聲舟取四面帀也)</span>。</p>
<p>禪窟<span class='note-inline'>(坤骨反杜注左傳云窟謂地室也古今正字冬則居營窟也從穴屈聲)</span>。</p>
</div>
<div class='div-other'><a id='mulu2239' />
<p class='h1'>三聚懺悔一卷</p><p class="byline">慧琳</p><p>鹿野<span class='note-inline'>(上盧谷反周易云即鹿無虞以從禽也說文云獸名也象角支四足形也象鹿足皆以匕)</span>。</p>
<p>苑中<span class='note-inline'>(上鴛遠反蒼頡篇云養禽獸曰苑漢書有上林苑說文亦養禽獸所也從艸夗聲經作菀是藥名非苑囿之字也)</span>。</p>
</div>
<div class='div-other'><a id='mulu2240' />
<p class='h1'>菩薩五法懺悔經</p><p class="byline">慧琳</p><p>枯槁<span class='note-inline'>(珂老反老經云其死也枯槁也說文木枯也從木高聲也)</span>。</p>
<p>箭䠶<span class='note-inline'>(上煎賤反方言云自關而西謂之箭郭注云三鐮今筩䠶箭也平題今戲䠶箭也從竹前聲下時益反說文以弓弩發於身而中於遠也從身從矢)</span>。</p>
</div>
<div class='div-other'><a id='mulu2241' />
<p class='h1'>最上乘受菩提心戒經三本<span class='note-inline'>(第一本慧琳)</span></p>
<div class='div-other'><a id='mulu2242' /><p>嵩嶽<span class='note-inline'>(上宿融反下吳角反中嶽嵩嶽山也一名太室山)</span>。</p>
<p>擾亂<span class='note-inline'>(而沼反前已訓訖字從夒音奴刀反從憂者非也)</span>。</p>
<p>綺語<span class='note-inline'>(欺倚反案綺語者綺飾文詞讚過其實也)</span>。</p>
<p>扣頭<span class='note-inline'>(上苦后反蒼頡篇扣擊也說文從手口聲經作叩是鄉名在藍田也與義稍乖)</span>。</p>
<p>娑怛鋑<span class='note-inline'>(三字共呼為一聲下䤹字音無感反)</span>。</p>
<p>鄧<span class='note-inline'>(騰亘反梵字也)</span>　耨<span class='note-inline'>(農祿反亦梵字)</span>。</p>
</div>
<div class='div-other'><a id='mulu2243' />
<p class='h2'>第二本</p><p>幖心<span class='note-inline'>([示*票]遙反考聲云頭上幟也廣雅幖幡也說文[愔*戈]也從巾票聲票音必消反)</span>。</p>
<p>虧於<span class='note-inline'>(上屈為反鄭箋詩云虧猶毀也王注楚辭虧歇也說文虧缺也損也從亐從雐聲或從兮也雐音呼郭反)</span>。</p>
<p>蝡動<span class='note-inline'>(瞤尹反)</span>。</p>
<p>鎣徹<span class='note-inline'>(上縈迴反前菩薩善戒經已具釋經作瑩通用)</span>。</p>
<p>延縮<span class='note-inline'>(所陸反韓詩云縮歛也賈注國語云縮亦盡也宋忠注太玄經云縮猶止也說文從糸宿聲)</span>。</p>
</div>
<div class='div-other'><a id='mulu2244' />
<p class='h2'>第三本<span class='note-inline'>(無字音訓)</span></p></div></div>
<div class='div-other'><a id='mulu2245' />
<p class='h1'>二曼陀經</p><p class="byline">慧琳撰</p><p>頑很<span class='note-inline'>(痕懇反杜注左傳云很戾也說文不聽從也從彳艮聲)</span>。</p>
<p>貪餮<span class='note-inline'>(天趺反杜注左傳云貪食日餐說文從食殄聲殄音殿)</span>。</p>
</div>
<div class='div-other'><a id='mulu2246' />
<p class='h1'>佛說菩薩受齋經<span class='note-inline'>(無字訓釋)</span></p></div>
<div class='div-other'><a id='mulu2247' />
<p class='h1'>文殊悔過經</p><p class="byline">慧琳撰</p><p>羅閱祇<span class='note-inline'>(梵語也緣雪反)</span>。</p>
<p>揵沓惒<span class='note-inline'>(覃荅反下和果反又音和梵語也)</span>。</p>
<p>炤燿<span class='note-inline'>(上招曜反顧野王云炤猶燭也廣雅炤亦明也古今正字從火召聲亦作照義同下遙笑反野王云燿亦光也賈注國語云燿亦明也說文從火翟聲也)</span>。</p>
<p>蠲除<span class='note-inline'>(上决緣反考聲云蠲潔也方言云疾愈謂之蠲郭注方言云除也說文從益蜀聲也)</span>。</p>
<p>[怡-台+龍]悷<span class='note-inline'>(上祿董反下黎弟反[怡-台+龍]悷者剛強不伏也字書並無從心作者經文以意為之)</span>。</p>
<p>懱於<span class='note-inline'>(上眠瞥反鄭箋詩云懱猶輕也方言懱猶小也說文謂輕易也從心蔑聲)</span>。</p>
<p>翳其<span class='note-inline'>(上繄計反廣雅云翳障也郭璞注云翳掩也說文從羽殹聲經從曰作曀非也)</span>。</p>
<p>懷媮[言*函]想<span class='note-inline'>(透侯反蒼頡云媮盜鄭箋毛詩云取也賈注國語云苟且也許叔重注淮南子云媮薄也或從心作愉訓用同或從人作偷亦通說文巧黠也從女從俞省聲也)</span>。</p>
<p>殃釁<span class='note-inline'>(欣靳反杜注左傳云釁罪也瑕隙也賈注國語云釁兆也說文云從釁省從酉分聲也爨音倉亂反)</span>。</p>
<p>宴坐<span class='note-inline'>(煙見反桂苑珠叢云宴安也毛詩傳云宴居息也說文從宀晏聲經從草作燕恐非經義也)</span>。</p>
<p>錠㙩<span class='note-inline'>(上丁定反王注楚辝言鐙錠盡銅琢也聲類云有足曰錠無足曰鐙或為燈字說文錠鐙也從金定聲下力小反說文周垣也從土尞聲也尞音療)</span>。</p>
<p>法渧<span class='note-inline'>(下坻悌反考聲云水滴也)</span>。</p>
<p>掩蔽<span class='note-inline'>(上淹儼反考聲云掩藏也說文從手奄聲經從曰作晻誤也下卑袂反顧野王云蔽不明也杜注左傳云蔽障也廣雅蔽隱也說文從艸敝聲)</span>。</p>
<p>數垓<span class='note-inline'>(柯哀反賈注國語云九州之田有垓數也顧野王云九垓是也許叔重注淮南子云九垓者九天下也說文從土亥聲經從女誤也)</span>。</p>
<p>係屬<span class='note-inline'>(上奚計反爾雅系猶繼也說文系亦繫字從人系聲系亦同上也)</span>。</p>
<p>斯瑞<span class='note-inline'>(垂偽反鄭注周禮瑞信也蒼頡篇瑞應也說文從玉耑聲耑音端)</span>。</p>
<p>德馨<span class='note-inline'>([門@見]形反尚書云明德惟馨說文云香之遠聞也從香殸聲殸口莖)</span>。</p>
<p>讜聞<span class='note-inline'>(上當朗反漢書云復聞讜言顧野王云讜直言也說文從言黨聲也)</span>。</p>
</div>
<div class='div-other'><a id='mulu2248' />
<p class='h1'>舍利弗悔過經</p><p class="byline">慧琳</p><p>澡漱<span class='note-inline'>(上遭老反鄭注禮記云澡潔身也蒼頡篇澡盥也說文從水喿聲下所溜反禮記云鷄初鳴咸盥漱說文漱盪口也從欠涑聲涑音叟侯反)</span>。</p>
<p>䰻獵<span class='note-inline'>(上語居反考聲云捕水族也說文從攴魚聲從水作漁亦通下廉輒反賈注國語獵取也郭注爾雅陵獵暴虎也說文效獵逐禽也從犬巤聲巤音力業反)</span>。</p>
</div>
<div class='div-other'><a id='mulu2249' />
<p class='h1'>法律三昧經</p><p class="byline">慧琳</p><p>迃遠<span class='note-inline'>(上於羽反孔注尚書迃避也句注論語云迃猶遠也鄭注禮記迃亦廣也大也說文從辵亐聲)</span>。</p>
<p>諀訾<span class='note-inline'>(上音卑下紫移反廣雅云諀呰也考聲云諀訾好說人是非也古今正字並從言卑此皆聲經作卑呰誤也)</span>。</p>
<p>聚踧<span class='note-inline'>(下啾戮反愽雅云踧踖畏敬也禮記踧然避席是也亦行步謹敬也說文從足叔聲也)</span>。</p>
<p>枝掖<span class='note-inline'>(下移益反鄭注毛詩序云誘掖扶持也說文以手持人臂也一日臂下也從手夜聲)</span>。</p>
<p>作繭<span class='note-inline'>(堅顯反禮記云世婦平蠶奉繭以于君說文蠶衣也從糸從虫從芇音眠芇者象蛾兩角相當也)</span>。</p>
</div>
<div class='div-other'><a id='mulu2250' />
<p class='h1'>菩薩十善業道經一卷</p><p class="byline">慧琳</p><p>目眩<span class='note-inline'>(玄絹反賈注國語云眩惑也蒼頡篇視之不明也說文目無常主從目玄聲)</span>。</p>
<p>沮懷<span class='note-inline'>(上疾與反考聲云推破也毛詩傳云沮亦壞也賈注國語云沮非也說文從水且聲也)</span>。</p>
<p>滌除<span class='note-inline'>(上亭的反孔注尚書云滌除也鄭注周禮云滌濯也廣雅滌洒也說文從水條聲也)</span>。</p>
<p>芔木<span class='note-inline'>(上正卉字暉貴反毛詩傳云卉草也郭注爾雅百草總名也說文義同從三[艸-屮][艸-屮]音延列反)</span>。</p>
</div>
<p class='juan'>一切經音義卷第四十五</p>
</div><!-- end of div[@id='body'] -->
</body></html>