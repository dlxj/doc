<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu4950' />一切經音義卷第九十九</p><p class="byline">翻經沙門慧琳撰</p>
<div class='div-other'><a id='mulu4951' />
<p class='h2'>廣弘明集音下卷</p><p>從二十四盡三十</p>

<div class='div-other'><a id='mulu4952' />
<p class='h3'>廣弘明集卷第二十四</p><p>沙汰<span class='note-inline'>(台帶反廣雅汰洒也考聲云濤涷也說文㶕也㶕亦洗也從水太聲㶕音簡濤音桃涷音練也)</span>。</p>
<p>蔬蔌<span class='note-inline'>(素祿反文字典說蔌菜總名也從草欶聲欶音所角反)</span>。</p>
<p>蹙頞<span class='note-inline'>(安葛反蒼頡篇鼻上也說文鼻莖也從安頁聲或從鼻作齃也)</span>。</p>
<p>為黥<span class='note-inline'>(劇迎反前釋義訖)</span>。</p>
<p>傃和<span class='note-inline'>(蘇故反鄭注禮記云傃猶向也廣雅經也或從辵作遡也)</span>。</p>
<p>斐然<span class='note-inline'>(孚尾反集從心作[怡-台+斐]字書無此字)</span>。</p>
<p>鉛槧<span class='note-inline'>(慙敢反考聲槧牘材也說文牘撲也文字典說削牘版也從木斬聲集從漸作槧誤也)</span>。</p>
<p>㥏嘿<span class='note-inline'>(上天顯反方言㥏慙也荊楊青徐之間謂慙曰㥏下忙北反顧野王云嘿謂不言也說文或為默字也集從心作[怡-台+墨]非也)</span>。</p>
<p>凶訃<span class='note-inline'>(孚務反鄭注禮記云訃至也)</span>。</p>
<p>瘡痏<span class='note-inline'>(韋美反蒼頡篇云痏傷也說文從疒有聲集作痏俗字)</span>。</p>
<p>清瀨<span class='note-inline'>(來帶反說文水流沙上也從水賴賴亦聲也)</span>。</p>
<p>坱鬱<span class='note-inline'>(惡朗反王逸注楚辭云坱霧氣映昧也考聲云吳越謂塵起為坱說文從土央聲)</span>。</p>
<p>泱流<span class='note-inline'>(阿儻反文字典說云泱謂水廣皃也從水央聲)</span>。</p>
<p>巑屼<span class='note-inline'>(上徂鸞反下吾骨反音兀文字典說巑屼高銳皃也並從山贊兀皆聲)</span>。</p>
<p>嶾嶙<span class='note-inline'>(上殷謹反下隣軫反考聲隱謂降高也嶙山皃也集作隱俗字)</span>。</p>
<p>隱賑<span class='note-inline'>(真忍反呂延濟注左思吳都賦云隱賑謂多也從貝集從肉作脈音慎非也)</span>。</p>
<p>洶涌<span class='note-inline'>(凶鞏反說文洶亦涌也謂水波滕之皃也從水匈聲集作[泳-永+兇]非也)</span>。</p>
<p>漕瀆<span class='note-inline'>(曹竈反)</span>。</p>
<p>澑寫<span class='note-inline'>(留救反考聲水流皃也說文從水留聲集作溜俗字)</span>。</p>
<p>綆汲<span class='note-inline'>(上耕杏反杜注左傳云綆汲水繩也方言自關而東周洛韓魏之間謂索為綆說文從系更聲下金岌反文字典說汲引水也從水及聲集從糸作級是階級首級也非汲水義)</span>。</p>
<p>盥漱<span class='note-inline'>(上官椀反說文澡手也從臼水臨皿也集從水作盥非也下踈救反文字典說水淨口也又蕩口也從水欶聲欶音朔)</span>。</p>
<p>瓶匜<span class='note-inline'>([必-心]之反杜注左傳云沃盥器也說文似羹魁柄中有道可以注水也從匚聲匚音方也)</span>。</p>
<p>楓櫖<span class='note-inline'>(上福逢反說文厚葉弱枝善搖或從林作檒郭注山海經云即今楓香木也下呂豬反考聲諸櫖木名也爾雅云諸櫖也虆郭注云今江東呼虆為藤似葛而麤大文字典說從木慮聲集從虛作[木*虛]非也虆音律追反虆亦櫖也)</span>。</p>
<p>[木*音]櫪<span class='note-inline'>(上懿冝反毛詩傳云椅梓屬也韓詩云梓實桐皮曰椅郭注爾雅云即楸也或作[木*倚]下零的反或作櫟)</span>。</p>
<p>机白蔕<span class='note-inline'>(上渠鳩反爾雅云机繫梅郭注云似梅子如指頭赤色又似小㮈可食也從木下低計反考聲云果子及葉所繫曰蔕爾雅云桃李曰蔕文字典說從草帶聲)</span>。</p>
<p>橚苯䔿<span class='note-inline'>(上所昱反考聲橚林木皃也說文長水皃也從木肅聲中盆本反下尊損反顧野王云苯䔿謂[卄/手]茸也說文草茂聚也並從草本尊皆聲[卄/手]麩風反茸音辱容反也)</span>。</p>
<p>泫露<span class='note-inline'>(玄犬反文字典說云法謂露光從水玄聲集從貝作贙字書皆云狩名也非泫露義)</span>。</p>
<p>抗莖<span class='note-inline'>(上康浪反廣雅云抗強高也杜注左傳云舉也說文從手亢亢亦聲下核庚反蒼頡篇草本曰莖說文從草巠聲巠音經)</span>。</p>
<p>雨鷇<span class='note-inline'>(口候反文字典說云鳥子初生出卵者也從鳥殼聲殼音苦角反)</span>。</p>
<p>鷄鶩<span class='note-inline'>(蒙卜反郭注爾雅鶩野鴨也文字典說從鳥敄聲敄音武)</span>。</p>
<p>鳴蟬<span class='note-inline'>(時然反月令仲夏之月蟬始鳴聲清亮應劭注漢書云蟬居高食潔目在腋下說文以旁鳴者也從虫單聲集從玄作蚿音弦考聲蚿謂百足蟲也非鳴蟬之義)</span>。</p>
<p>飛鼯<span class='note-inline'>(五孤反爾雅云鼯鼠也已見前釋)</span>。</p>
<p>嘈[口*羍]<span class='note-inline'>(上皂槽反下殘怛反埤蒼云嘈[口*羍]聲貌也廣雅與埤蒼義同古今正字或作囐集從贊作囋音贊怛反非本義)</span>。</p>
<p>[颱-台+(劉-刀+ㄗ)]亮<span class='note-inline'>(柳舟反文字典說作飂風聲從風翏聲集作[颱-台+(劉-刀+ㄗ)]俗字也下良悵反集從口作喨非也)</span>。</p>
<p>左眷<span class='note-inline'>(厥願反孔注尚書云眷視也毛詩傳云眷謂反顧也說文從目[券-刀][券-刀]亦聲集從目作睠非也)</span>。</p>
<p>右睇<span class='note-inline'>(提帝反鄭注禮記云睇傾視也夏小正睇者眄也古今正字從目弟聲)</span>。</p>
<p>跕屣<span class='note-inline'>(添叶反考聲徐行曳屣也張晏注史記云跕屣也說文從足占聲下師滓反或作躧跿並通)</span>。</p>
<p>摳衣<span class='note-inline'>(口鈎反廣雅云摳舉也顧野王云謂以手掔衣前也說文從手區聲掔音欺言反)</span>。</p>
<p>菌榭<span class='note-inline'>(上逵殞反下夕夜反文字集略云榭臺上屋也說文云從木射聲)</span>。</p>
<p>餌星髓<span class='note-inline'>(而志反蒼頡篇餌食也說文從食耳聲集從取作餌非也)</span>。</p>
<p>潀潟<span class='note-inline'>(上在公反又旨容反並通毛詩傳水會也箋云水外高者也從水從眾會意字也)</span>。</p>
<p>湓涌<span class='note-inline'>(普悶反蒼頡篇湓水聲也古今正字從水盆聲集從奔作渀無此字)</span>。</p>
<p>泱咽<span class='note-inline'>(於黨反杜注左傳云泱泱弘大之聲也說文從水央聲也)</span>。</p>
<p>檀欒<span class='note-inline'>(上但蘭反下亂官反山海經云雲雨之山有木名曰欒黃本赤枝青葉也說文欒似欄也從木䜌聲䜌音攣)</span>。</p>
<p>蕭䫾<span class='note-inline'>(彼力反廣雅䫾風也說文從風必聲也)</span>。</p>
<p>區畛<span class='note-inline'>(之忍反鄭注周禮云十夫二酇之田也說文井田間陌也從田㐱聲㐱音軫集從尒作畛俗字也酇音贊)</span>。</p>
<p>肥[肉*臾]<span class='note-inline'>(庾朱反說文腴亦肥也從肉臾聲)</span>。</p>
<p>冬葚<span class='note-inline'>(時稔反毛詩傳云葚桑實也或作椹也)</span>。</p>
<p>霜鵽<span class='note-inline'>(追刮反郭璞注爾雅云鵽大如鴿似雌雉鼠脚無後指岐尾為鳥戇群飛出北方沙漠也說文從鳥叕聲叕音竹劣反)</span>。</p>
<p>短褐<span class='note-inline'>(上端管反下寒葛反許叔重注淮南子云楚人謂袍為短褐說文短從矢豆聲褐從衣曷聲集從木作梪音豆郭注爾雅云梪謂禮器也非集義)</span>。</p>
<p>菀蔣<span class='note-inline'>(上冤遠反本草云紫菀也一名青菀說文菀藥也下爵羊反說文蔣苽也並從草宛將皆聲苽音孤也)</span>。</p>
<p>菅[菆-耳+(扁-戶+├)]<span class='note-inline'>(上澗顏反下古壞反左氏傳雖有[聯-耳]麻無棄菅[菆-耳+(扁-戶+├)]郭注爾雅云菅茅類也聲類[菆-耳+(扁-戶+├)]草中為索也說文並從草官㕟皆聲音苦恠反集作[利-禾+再]亦通)</span>。</p>
<p>讙呶<span class='note-inline'>(上吁袁反下奴交反毛詩傳曰號呶讙呶也考聲嘮呶聲皃也說文從口奴聲嘮音丑交反)</span>。</p>
<p>晟論<span class='note-inline'>(成政反廣雅晟多也或作盛兩字義同)</span>。</p>
<p>箱庾<span class='note-inline'>(想羊反毛詩傳曰大車之箱也說文從竹相聲文字典說或亦從草作葙下臾主反賈逵注國語云大曰倉小曰庾庾積也謂禾稼積也說文倉無屋曰庾從广臾聲)</span>。</p>
<p>嗢噱<span class='note-inline'>(上烏骨反廣雅嗢笑也埤蒼大笑也下強脚反考聲嗢噱大笑不自勝也說文並從口昷豦皆聲昷音溫)</span>。</p>
<p>僶俛<span class='note-inline'>(蜜牝反下眉辨反考聲僶俛謂不倦息也毛詩傳云僶俛勉也說文俛從人免聲僶或從冈作黽)</span>。</p>
<p>亟改<span class='note-inline'>(欺記反亟數也數音朔也考聲改字正從攴作玫)</span>。</p>
<p>網屨<span class='note-inline'>(俱遇反蒼頡篇屨履也集作屨俗字)</span>。</p>
<p>摛瑠璃<span class='note-inline'>(恥離反說文擒舒也從手离聲瑠音留正體字集作琉俗字)</span>。</p>
<p>璩公<span class='note-inline'>(巨魚反人名也)</span>。</p>
<p>而咏<span class='note-inline'>(榮命反說文亦詠字)</span>。</p>
<p>辭鶯<span class='note-inline'>(厄衡反毛詩傳云鶯有文章鳥也文字典說從鳥熒省聲也)</span>。</p>
<p>蔽祄<span class='note-inline'>(上必袂反下皆械反廣雅云祄㓨膝也考聲謂袴也說文祄袥也亦㓨膝也從衣介亦聲袥音湯洛反)</span>。</p>
</div>
<div class='div-other'><a id='mulu4953' />
<p class='h3'>集卷第二十五</p><p>瞻睹<span class='note-inline'>(都魯反與此覩字同)</span>。</p>
<p>流遯<span class='note-inline'>(突頓反與遁字同)</span>。</p>
<p>輶軒<span class='note-inline'>(酉周反毛詩傳輶輕也說文從車酋聲)</span>。</p>
<p>慞惶<span class='note-inline'>(掌羊反考聲慞惶怖懼皃也)</span>。</p>
<p>簪紱<span class='note-inline'>(上戢森反韻集云簪笄也或作[旡/几]古作簪集作簪說文以為俗字下粉勿反蒼頡篇紱綬也或作[纊-黃+?])</span>。</p>
<p>宸扆<span class='note-inline'>(上慎人反考聲字也紫微宮曰紫宸天帝所居處也說文從宀辰聲下依豈反爾雅云戶牖之間謂之扆郭注云牎東戶西也說文從戶衣聲牖音由柳反也)</span>。</p>
<p>芟薙<span class='note-inline'>(上音衫下梯計反文字典說云薙除也從草雉聲也)</span>。</p>
<p>膜拜<span class='note-inline'>(上忙博反前第十九卷釋訖)</span>。</p>
<p>懸邈<span class='note-inline'>(尨剝反邈然曠遠之皃也從辵貌聲集從心作懇非也尨音木邦反)</span>。</p>
<p>鷩弁<span class='note-inline'>(必袂反考聲云冕名也鄭注周禮云畫鷩雉所謂華蟲也說文從鳥敝聲敝音毘袂反)</span>。</p>
<p>彥悰<span class='note-inline'>(族宗反僧名也)</span>。</p>
<p>長撎<span class='note-inline'>(伊二反考聲撎揖也說文拜舉手下也從手壹聲)</span>。</p>
</div>
<div class='div-other'><a id='mulu4954' />
<p class='h3'>集卷第二十六</p><p>喁喁<span class='note-inline'>(王恭反前第十九卷已釋訖)</span>。</p>
<p>哨類<span class='note-inline'>(七醮反考工記云哨小也文字典說從口肖聲)</span>。</p>
<p>蠶衣<span class='note-inline'>(雜含反周禮云內掌之職仲春詔后帥外內命婦始蠶于北郊說文蠶吐絲也從䖵音昆朁音千感反集從天作蚕非也下同)</span>。</p>
<p>瀹繭<span class='note-inline'>(上羊灼反說文瀹謂內[冉-工+又]菜湯中出之也或從鬲作[鬻-米+習]音歷集從火作爚亦通下堅顯反說文蠶衣也從糸從虫從芇像蛾兩角相當也芇音眠集作璽俗字)</span>。</p>
<p>遄彼<span class='note-inline'>(殊緣反毛詩傳云遄疾也爾雅速也說文從辵耑聲集從欠作歂音同上說文謂口氣引也未審孰是)</span>。</p>
<p>撲揥<span class='note-inline'>(上普卜反顧野王云撲謂打捶之也下低戾反聲類揥損也說文並從手菐帝皆聲菐音同上)</span>。</p>
<p>牲牷<span class='note-inline'>(上所耕反下絕緣反鄭箋毛詩云牛羊豕曰牲孔安國注尚書云色純曰犧體完曰牷鄭眾注周禮云牷純色也說文並從牛生全皆聲)</span>。</p>
<p>血膋<span class='note-inline'>(了彫反鄭注禮記云營腸間脂也說文或作膫)</span>。</p>
<p>礿祭<span class='note-inline'>(羊灼反爾雅云夏祭曰礿郭注云謂新菜可灼也或作禴集從竹作籥謂管籥字非此義)</span>。</p>
<p>賣鱓<span class='note-inline'>(蟬展反考聲魚名也山海經云滑魚也郭注云鱓魚似蛇也說文從魚單聲)</span>。</p>
<p>抪設<span class='note-inline'>(普逋反字書敷也顧野王云敷舒也或作鋪)</span>。</p>
<p>罝罘<span class='note-inline'>(䊢邪反郭注爾雅云罝猶遮也考聲罝免網也說文或作罝罝下扶留反鄭注禮記云取獸罘也說文亦取兔罟也鄭注周禮云罟即網)</span>。</p>
<p>蝍蛆<span class='note-inline'>(上甑力反下子餘反許叔重淮南子云蝍蛆一名吳公也說文並從虫即且皆聲)</span>。</p>
<p>甘螮<span class='note-inline'>(怚太反考聲螮蛇也唐韻亦蛇也或作帶也)</span>。</p>
<p>豺犬<span class='note-inline'>(床皆反郭注爾雅云豺脚似狗也說文狼屬也從豸才聲豸音池爾反集從犬作[狂-王+付]無此字非也)</span>。</p>
<p>野干<span class='note-inline'>(葛寒反郭璞曰射干能緣木也廣志云採果於危巖高木也集從犬作犴非也)</span>。</p>
<p>是[爿-〡+(厂@易)]<span class='note-inline'>(盈隻反考聲歷[爿-〡+(厂@易)]皮上病也正從[爿-〡+(序-予)]集作[爿-〡+(厂@易)]俗字也)</span>。</p>
<p>是[臧-(戊@臣)+(厂@(堊-王+田))]<span class='note-inline'>(柳周反廣雅云[臧-(戊@臣)+(厂@(堊-王+田))]病也顧野王云腫結不潰散也說文腫也從[爿-〡+厂]留聲集作[臧-(戊@臣)+(厂@(堊-王+田))]俗字)</span>。</p>
<p>是[爿-〡+(厂@婁)]<span class='note-inline'>(樓豆反郭璞山海經云[爿-〡+(厂@婁)]㿈也說文頸腫也從[爿-〡+厂]婁聲集作瘻俗字)</span>。</p>
</div>
<div class='div-other'><a id='mulu4955' />
<p class='h3'>集卷第二十七</p><p>螺蚳<span class='note-inline'>(上力和反下直離反周禮云祭祀供蚳以受醢人鄭眾注云蚳蟻卵也說文從虫氐聲氐音低)</span>。</p>
<p>濠梁<span class='note-inline'>(胡高反水名前釋訖)</span>。</p>
<p>飢惄<span class='note-inline'>(寧的反郭注爾雅云惄如調飢也或作惄)</span>。</p>
<p>睟容<span class='note-inline'>(思季反前釋訖)</span>。</p>
<p>暕為<span class='note-inline'>(奸眼反人名也)</span>。</p>
<p>西郵<span class='note-inline'>(有求反爾雅郵過也郭注爾雅云道路所經過也廣雅驛也說文從邑垂聲集作郵非也)</span>。</p>
<p>汪濊<span class='note-inline'>(上烏黃反下威衛反顧野王云汪濊猶滂沱盛皃也廣雅水也濊或作[濊-(步-止+一)+(示-一)]也沱音達何反)</span>。</p>
<p>憮然<span class='note-inline'>(無甫反何晏注論語云憮然謂其不達己意而非之也說文從心無聲)</span>。</p>
<p>因[彰-章+青]<span class='note-inline'>(情井反賈逵注國語云靜潔也說文清飾也或從立作靖)</span>。</p>
<p>兩袠<span class='note-inline'>(陳栗反或作帙古作袟集作祑非也)</span>。</p>
<p>跬步<span class='note-inline'>(窺癸反禮記君子跬步不敢忘也方言半步為跬顧野王云謂舉一足也兩跬為步考聲作䞨集作跬通用也)</span>。</p>
<p>懍厲<span class='note-inline'>(上林錦反下憐計反埤蒼懍亦悷也轉相訓也說文懍從心稟聲厲或作捩也)</span>。</p>
<p>刖刵<span class='note-inline'>(下如志反孔注尚書云刵謂截耳也文字典說從刀耳聲)</span>。</p>
<p>固鍇<span class='note-inline'>(上音固集作周誤也下界諧反言鍇堅也說文云九江謂鐵為鍇從金皆亦聲)</span>。</p>
<p>穠華<span class='note-inline'>(女龍反考聲花盛皃也)</span>。</p>
<p>愒曰<span class='note-inline'>(枯帶反左傳云玩歲而愒曰杜注云愒貪也何注公羊傳云愒急也說文從心曷聲)</span>。</p>
<p>歊赫<span class='note-inline'>(上希嬌反顧野王云歊謂熱氣也說文囂嚻氣出皃也下虛厄反說文從二赤集作䓇非也)</span>。</p>
<p>摠摠<span class='note-inline'>(賽來反廣雅摠動也古今正字擡摠振迅也從手思聲考聲正作摠集作揌俗字)</span>。</p>
<p>[媲-比+心]偶<span class='note-inline'>(上批閉反下魚狗反郭注爾雅云亦謂偶[媲-比+心]也即轉訓字也說文[媲-比+心]妃也從女毗聲毗音蒲犁反妃音配)</span>。</p>
<p>高懟<span class='note-inline'>(鎚類反說文懟怨也從心對聲或從言作譵也)</span>。</p>
<p>寒凘<span class='note-inline'>(賜諮反王逸注楚辭云凘解冰也說文流冰也從冫斯聲集從水作凘水名也在北海)</span>。</p>
<p>纔驗<span class='note-inline'>(在來反顧野王云纔猶近也或作裁集作絻非也或作纔俗字也)</span>。</p>
<p>脩嫭<span class='note-inline'>(胡固反廣雅婟好皃也或作婟也從雩作嫮俗字也)</span>。</p>
<p>睇人<span class='note-inline'>(啼計反鄭注禮記睇謂傾視也字義前釋訖)</span>。</p>
<p>瓊畹<span class='note-inline'>(冤阮反前已釋訖)</span>。</p>
<p>剡州<span class='note-inline'>(涉[白-日+(丹-、+十)]反越地名也)</span>。</p>
<p>徐鑣<span class='note-inline'>(表驕反說文馬銜也從金麃聲麃音[魚*色]交反集從馬作䮽音祿野馬也非義)</span>。</p>
</div>
<div class='div-other'><a id='mulu4956' />
<p class='h3'>集卷第二十八</p><p>荼蓼<span class='note-inline'>(上獨奴反爾雅云荼苦菜也下聊鳥反毛詩傳云蓼水草也說文辛菜也並從草余翏皆聲翏音劉救反)</span>。</p>
<p>歉腹<span class='note-inline'>(謙簟反劉兆注穀梁傳云歉謂食不飽也從欠兼聲集從口作嗛謂口有所銜也非歉腹也)</span>。</p>
<p>長塍<span class='note-inline'>(食仍反蒼頡篇塍畔也埤蒼埒也或從田作畻又作塖也)</span>。</p>
<p>能瘉<span class='note-inline'>(瑜主反顧野王云瘉謂小輕也說文瘉病也或亦作愈也)</span>。</p>
<p>青緹<span class='note-inline'>(悌奚反鄭注周禮云緹縓色也說文赤黃色也從糸是聲縓音宣絹反)</span>。</p>
<p>向詡<span class='note-inline'>(吁禹反人名也)</span>。</p>
<p>㤇惱<span class='note-inline'>(上於早反文字集略云懊憹悲心內結也㤇或作懊集從土作[土*夭]非也惱或作憹集從三止作[怡-台+(止/(止*止))]非)</span>。</p>
<p>無礙<span class='note-inline'>(魚蓋反凡經文作㝵或作閡集從亥作硋非也)</span>。</p>
<p>鏦金<span class='note-inline'>(楚雙反子虛賦云鏦金鼓也埤蒼云樅猶撞也或從手作樅也)</span>。</p>
<p>槮龜<span class='note-inline'>(森錦反郭注爾雅云今之作槮者聚柴木於水中魚得寒入其裏因捕取之說文從木參聲)</span>。</p>
<p>嘯吒<span class='note-inline'>(謫亞反顧野王云吒猶呵叱也說文從口乇聲乇音竹革反)</span>。</p>
<p>登陑<span class='note-inline'>(二之反考聲云陑河東地名也孔注尚書云陑在河曲之南也從阜或作隭也)</span>。</p>
<p>蓼莪<span class='note-inline'>(我哥反詩云蓼蓼者莪郭注爾雅云今之莪蒿也說文從草我聲)</span>。</p>
<p>簨業<span class='note-inline'>(詢允反鄭注禮記云簨所以懸鍾聲者橫曰簨飾之以鱗屬以大版為之業或從木作栒集作[孕-子+旲]非也)</span>。</p>
<p>虞倕<span class='note-inline'>(睡隹反郭注山海經云倕堯巧工人也)</span>。</p>
<p>[火*色][火*塵]<span class='note-inline'>(上鮑苞反韻英云火熟物也或作[烈-列+(色-巴+巳)]下襖蒿反集訓云熱炙煨物今熟或作燠亦作爊古文作袞集中從鳥作鴇鷞未詳)</span>。</p>
<p>弗傲<span class='note-inline'>(敖誥反杜注左傳傲謂不敬也考聲尒疋作傲亦作[(敖-士+出)/女]集從心作慠非也)</span>。</p>
<p>介品<span class='note-inline'>(皆械反鄭注周禮云介龜鼈之屬水居者也說文從人從人集從魚作魪魚名也非介品之義)</span>。</p>
<p>種彙<span class='note-inline'>(韋貴反周易彙類也前釋義訖)</span>。</p>
<p>噆膚<span class='note-inline'>(上子荅反莊子云蟁蚉食膚通夜不寐也埤蒼齧也說文咂銜也或考聲正作咂)</span>。</p>
<p>網罭<span class='note-inline'>(為逼反爾雅云九罭魚網也郭注云即今之百囊[网-(ㄨ*ㄨ)+又]也說文從[网-(ㄨ*ㄨ)+又]或聲)</span>。</p>
<p>眾㚌<span class='note-inline'>(和果反方言凡物盛多為夥前已釋訖)</span>。</p>
<p>慊慊<span class='note-inline'>(謙簟反考聲慊情切也說文從心兼聲也)</span>。</p>
<p>閴其<span class='note-inline'>(傾伇反埤蒼云閴靜也從具音俱伇反前已釋訖)</span>。</p>
<p>應訃<span class='note-inline'>(敷務反與赴字同也)</span>。</p>
</div>
<div class='div-other'><a id='mulu4957' />
<p class='h3'>集卷第二十九</p><p>屠馘<span class='note-inline'>(穬獲反毛詩傳云馘獲也不服者煞而獻其耳曰馘或從國作[國*或]又從耳作聝古文又作聀)</span>。</p>
<p>貙虎<span class='note-inline'>(云誅反字指寵貙人出公牛氏能為虎異物銘云貙出公牛變化若神當其為虎不識為人也說文從豸區聲豸音雉也)</span>。</p>
<p>舳艫<span class='note-inline'>(上蟲六反方言舟後曰舳舳制水者也郭注云今江東呼拖為舳說文從舟由省聲拖它可反下魯都反李斐注漢書云船前[利-禾+(夾-大+未)]櫂處也說文船頭也從舟盧聲)</span>。</p>
<p>入[舟*翕]<span class='note-inline'>(貪合反考聲兩船併也文字集略云兩曹大舟也集作䑽俗字)</span>。</p>
<p>成眚<span class='note-inline'>(生梗反孔注尚書云眚過也說文從目生聲也)</span>。</p>
<p>慆耳<span class='note-inline'>(討高反蒼頡篇云慆和悅皃也說文悅也從心舀聲舀音同上)</span>。</p>
<p>堙心<span class='note-inline'>(一隣反孔注尚書云堙塞也或作垔)</span>。</p>
<p>馞起<span class='note-inline'>(盆沒反廣雅馞馞香也埤蒼大香也說文從香孛聲孛音同上孛從[一/巿]又從子[一/巿]音沸也)</span>。</p>
<p>婉娩<span class='note-inline'>(上冤遠反下無返反考聲婉娩婦人柔順皃也鄭注禮記云娩媚也說文婉順也並從女集從曰作晼曰部無此字晚謂日暮也未詳其深義)</span>。</p>
<p>蹠實<span class='note-inline'>(征石反淮南子云鳥排空而飛獸蹠實而走也許叔重注云蹠蹈也又曰行也或作蹠字集從庶作蹠非)</span>。</p>
<p>竛竮<span class='note-inline'>(上冷丁反下匹并反字書竛竮行不正也並從立集從足作跉通作跰非也)</span>。</p>
<p>妳媼<span class='note-inline'>(上搦矮反考聲謂乳兒嫗也下烏晧反文頴注漢書云幽州及漢中皆謂老嫗為媼說文女老稱也並從女尒昷皆聲昷音溫嫗音䊸矩反)</span>。</p>
<p>遼[奐-大+((〡*目)/一/乂)]<span class='note-inline'>(隳迴反前釋義訖)</span>。</p>
<p>蟭螟<span class='note-inline'>(上子消反下覓瓶反列子云殷湯問於夏革曰夫物有巨細乎荅曰蟭螟者江浦之間名為麼蟲羣飛巢於蚊睫之上栖宿去來蚊不覺也並從虫麼音魔跛反麼謂小也革音矜憶反)</span>。</p>
<p>鯤鵬<span class='note-inline'>(上骨魂反下蒲甫反莊子云北溟有魚其名曰鯤化而為鳥其名曰鵬鵬背不知其幾千里也司馬彪注云鯤大魚也說文從魚昆聲集從虫作蜫非也鵬從鳥朋聲)</span>。</p>
<p>升岵<span class='note-inline'>(胡古反毛詩傳云山無草曰岵韓詩云山有木無草曰岵說文從山古聲)</span>。</p>
<p>魏闕<span class='note-inline'>(巍貴反淮南子云心居魏闕周禮云謂天闕為象魏魏高大之稱也從委鬼聲集從馬作騩音貴字統云馬淺黑色也非魏闕義)</span>。</p>
<p>颲颲<span class='note-inline'>(連哲反聲類云颲風利也說文從風列亦聲)</span>。</p>
<p>孤鶵<span class='note-inline'>(仕瑜反郭注爾雅云鳥生而能自食者曰雛說文或從隹作雛集作鶵俗字也)</span>。</p>
<p>捦之<span class='note-inline'>(及金反埤蒼㩒捉也說文急持衣襟也或從攴作鈘又從禁作㩒)</span>。</p>
<p>隗通<span class='note-inline'>(吾猥反人姓名也猥音烏罪反)</span>。</p>
<p>蟲鳥<span class='note-inline'>(上逐隆反下彫了反義是蟲與鳥是兩字也集連作[蟲/鳥]寫人深誤也)</span>。</p>
<p>騰騁<span class='note-inline'>(上特登反考聲超也正作騰集作騰俗字也下檉領反集從央作駚誤也檉音逞貞反)</span>。</p>
<p>並[慢-又+心]<span class='note-inline'>(軒偃反顧野王云今謂布張車上為[慢-又+心]也釋名車[慢-又+心]所以禦熱也說文從巾憲聲集作慢寫誤也)</span>。</p>
<p>磕磕<span class='note-inline'>(坎合反說文石相磕聲也從石盇聲盇音合盇從大從血今俗通作磕集從盖作磕非也)</span>。</p>
<p>嶮峭<span class='note-inline'>(上希撿反字指嵰嶮不平也考聲山高危皃也古今正字從山僉聲僉音妾鹽反[山*魚]音欺儼反下鍫醮反聲類峭峻也或從阜作陗)</span>。</p>
<p>巉絕<span class='note-inline'>(床銜反考聲巉巖山皃也或作嶄又作磛集作巉俗字也)</span>。</p>
<p>䫻䫻<span class='note-inline'>(雲密反說文大風皃也從風日聲)</span>。</p>
<p>蓁芿<span class='note-inline'>(上櫛巾反毛詩傳云蓁蓁草盛皃也廣雅茂也文字典說從草秦聲下仍證反考聲草密不剪也說文亦草密也從草仍聲或從仍省)</span>。</p>
<p>紆[巳/山]<span class='note-inline'>(上傴于反杜注左傳云紆曲也說文屈也從糸于聲下子結反張銑注六都賦云山曲曰[巳/山]說文從山巳巳亦聲)</span>。</p>
<p>捊磬<span class='note-inline'>(上扶尤反尚書云泗濱浮鏧孔注云水中見石可以為磨說文從水孚聲集從手作捊音蒲溝反韓詩云捊聚也非磬義)</span>。</p>
<p>吐澑<span class='note-inline'>(流救反集作溜俗字也)</span>。</p>
<p>漣漪<span class='note-inline'>(上列纏反毛詩云河水清且連漪傳曰風行而水成文曰漣下倚冝反毛詩傳古直漪重波也說文漣漪水波也並從水漣猗皆聲也)</span>。</p>
<p>玞石<span class='note-inline'>(甫無反郭注山海經云武玞石似玉今長沙臨湖縣出之青地白文色葱蘢不可了也顧野王云即瑌石或琰也說文從玉夫聲)</span>。</p>
<p>神質<span class='note-inline'>(真逸反韓康伯注周易云質猶體也宋忠注太玄經云質軀也說文從貝斦聲斦音銀集從竹作筫非也)</span>。</p>
<p>岧堯<span class='note-inline'>(上徒聊反下鷁消反考聲岹嶢山並立貌也郭注方言嶢高峻之貌也廣雅岧危也考聲或作岹嶢鷁音霓激反)</span>。</p>
<p>[山*累]峗<span class='note-inline'>(上雷猥反下磑猥反考聲云[山/畾]峞山皃也或作[山*畾][山*畾][山/累]古今正字峞從山危聲或作峞)</span>。</p>
<p>巃嵸<span class='note-inline'>(上籠董反下葱[撼-咸+(句-口+夕)]反埤蒼巃從高貌也字義前釋訖)</span>。</p>
<p>敞恍<span class='note-inline'>(上昌掌反蒼頡篇敞謂高顯也說文平治高土可以遠望也說文從攴尚聲下黃廣反考聲恍虛曠貌也與集中字同文字典說云遠望也或作慌)</span>。</p>
<p>嶤屼<span class='note-inline'>(吾骨反字指云屼禿山貌也古今正字從山兀聲作屼亦通俗)</span>。</p>
<p>市廛<span class='note-inline'>(徹連反集從門[門@厘]非也)</span>。</p>
<p>澄渟<span class='note-inline'>(狄丁反埤蒼水止也字書水滯也文字典說從水亭聲也)</span>。</p>
<p>歊暑<span class='note-inline'>(希嬌反顧野王云歊謂熱氣說文嚻嚻氣出貌也字義前釋訖)</span>。</p>
<p>白鷴皛<span class='note-inline'>(點姧反考聲白鷴鳥名也似雉白色有細黑文頰赤頂有青毛如絲腹下鳥孫愐唐韻云尾長五六尺也文字典說從鳥閑聲下胡鳥反蒼頡篇云皛明也從三白)</span>。</p>
<p>溪圻<span class='note-inline'>(忌冝反孔注尚書云圻界也說文從土斤聲)</span>。</p>
<p>黃[卄/(幅-巾+片)]<span class='note-inline'>(丕逼反考聲草名也埤蒼云[卄/(幅-巾+片)]蔓生實可食也古今正字從草[幅-巾+片][幅-巾+片]亦聲也)</span>。</p>
<p>紅<span class='corr'>莓</span><span class='note-inline'>(梅軰反許叔重法淮南子云莓實似桑葚生江濱蒼頡篇可食也郭注爾雅云即藨音皮表反莓也子似[卄/覆]葐而大赤醋甜可食說文馬莓也或作䓯也)</span>。</p>
<p>蘡薁<span class='note-inline'>(上伊貞反下於六反毛詩傳云蘡[卄/(囗@米)/大]草名也考聲云似葡萄而小子黑也說文並從草嬰奧皆聲奧音同上)</span>。</p>
<p>青荄<span class='note-inline'>(界諧反爾雅云荄根也方言東齊謂根曰荄說文草根也從草亥聲)</span>。</p>
<p>蟬引<span class='note-inline'>(常然反集從口作吲音施忍反禮記云笑不至吲也非蟬義)</span>。</p>
<p>啁哳<span class='note-inline'>(上陟交反下磔戛反顧野王云嘲哳大鳥鳴也考聲嘲哳鳥聲貌也啁或作嘲哳或作哳並通用)</span>。</p>
<p>廣廡<span class='note-inline'>(無甫反說文堂下周屋也從广無聲广嚴舟反)</span>。</p>
<p>列徥柱<span class='note-inline'>(徥音池耳反郭注云言徥行貌也說文從彳是聲彳音逞尺反也)</span>。</p>
<p>亘飛<span class='note-inline'>(居鄧反毛詩傳亘遍也集從糸作絙古文字也)</span>。</p>
<p>瞪對<span class='note-inline'>(直證反埤蒼直視也說文從目登聲)</span>。</p>
<p>[(木-(企-止)+((人/人)*(人/人)))/大]塏<span class='note-inline'>(開改反杜注左傳云[(木-(企-止)+((人/人)*(人/人)))/大]明也塏燥也說文高燥貌也字偏旁前釋訖)</span>。</p>
<p>剗貪<span class='note-inline'>(察簡反廣雅剗削也聲類剗平也說文從刀戔聲音殘也)</span>。</p>
<p>光爚<span class='note-inline'>(羊灼反字指云爚電光貌也說文亦光也從火龠龠亦聲集從僉作㷿<span class='corr'>无</span>此字書寫誤)</span>。</p>
<p>[彰-章+青]而<span class='note-inline'>(情井反與靖同前釋偏旁訖)</span>。</p>
<p>環釧<span class='note-inline'>(穿眷反考聲以玉金為環以貫臂也集從王作玔非也)</span>。</p>
<p>伶俜<span class='note-inline'>(上音靈下匹丁反或從立作竛竮前釋訖)</span>。</p>
<p>青緌<span class='note-inline'>(蘃隹反鄭注儀禮云緌冠飾也郭注爾雅纓也說文謂繼冠纓也紫青色也從糸委聲也)</span>。</p>
<p>載鐊<span class='note-inline'>(藥章反鄭注周禮云馬靣上當顱也刻金為之所謂鏤鐊也毛詩箋云首上曰鐊也或作鍚)</span>。</p>
<p>神莂<span class='note-inline'>(變拙反考聲莂謂審其善惡也埤蒼云莂謂穊種移[卄/((冉-土)*辛)]之出也案與分別義同或作[言*別]莂並通也)</span>。</p>
<p>峛崺<span class='note-inline'>(上離紙反下移尒反字指峛崺卑而長也爾雅云邐迤沙丘郭注云謂旁行速延也或從辵作邐迤旁音蒲忙反)</span>。</p>
<p>貏豸<span class='note-inline'>(上皮彼反下池紙反考聲貏豸陂阪貌也從豸陂音叵波反)</span>。</p>
<p>硱磳<span class='note-inline'>(上虧雲反下崱陵反王注楚辭云硱磳謂崔嵬[山*取]嵎也說文從石困曾皆聲崔音徂迴反嵬音吾回反[山*取]音子余反嵎音王俱反)</span>。</p>
<p>磈硊<span class='note-inline'>(上威鬼反下危鬼反埤蒼硱磳硊謂[這-言+只]曲也說文並從石鬼危皆聲[這-言+只]音鄉逆反磈集從言作誳音屈周易申也硊從言作詭音鬼許注淮南子詭詐也並非硱磳磈硊之義未詳其祕奧也)</span>。</p>
<p>坂坻<span class='note-inline'>(上發晚反謂險也下雉知反詩云如坻如京也說文坂亦坡或從阜作阪坻從土氐聲氐音帝奚反集從犀作墀謂天子丹墀也非抵坂義)</span>。</p>
<p>巀嶭<span class='note-inline'>(上前節反下研結反毛詩傳云巀嶭高峻貌也說文巀字從山截截亦聲嶭或作嵲又作㟴從[艸-屮])</span>。</p>
<p>泓澄<span class='note-inline'>(烏宏反廣雅云泓㴱也說文亦深大也從水弘聲)</span>。</p>
<p>碝石<span class='note-inline'>(儒兗反山海經云扶猪之山多碝石郭注云今鴈門山中有碝石白者如氷半有赤色說文石似玉也或從玉作瑌)</span>。</p>
<p>摛白<span class='note-inline'>(耻知反張銑注蜀都賦云摛發也說文舒也偏旁前釋訖集作摛俗字)</span>。</p>
<p>篔簹<span class='note-inline'>(上運君反下黨即反左太冲吳都賦云竹則篔簹箖箊考聲皆竹名也文字典說並從竹員當皆聲箖音林箊音於也)</span>。</p>
<p>的皪<span class='note-inline'>(上丁歷反下零的反說文玓瓅明珠色也或並從玉作玓瓅也)</span>。</p>
<p>垂葼<span class='note-inline'>(捴東反方言齊兖兾人謂小枝為葼或從竹作葼)</span>。</p>
<p>濎濘<span class='note-inline'>(上丁冷反下寧定反考聲傾濘水貌也廣雅濘清也說文瀅也從水寧聲[日*鼎]或作澒)</span>。</p>
<p>獨[鳥*舂]<span class='note-inline'>(上同祿反下朿鍾反考聲鳥名也鄭注禮記云求旦之鳥也方言周魏宋楚之間謂之獨舂或謂之定甲一名䳚音渴鴠音旦郭注云似雉五色冬無毛赤倮晝夜鳴也集作[獨/鳥][舂/鳥]俗撰字也)</span>。</p>
<p>鷗香<span class='note-inline'>(鳥鈎反南越志云江鷗一名海鷗也蒼頡篇云大如[女*鳥]也說文鷗水鴞也一名鷖也從鳥區聲鴞音移驕反)</span>。</p>
<p>鸊鷈<span class='note-inline'>(上并伇反下體低反方言野鳧小而沒水中者南楚之外謂之鸊鷈其大者謂之鶻啼郭注爾雅云膏可以瑩刀也說文並從鳥辟虒皆聲虒音同上集作鷈俗字也)</span>。</p>
<p><span class='corr'>[旲/刀]</span>廣<span class='note-inline'>(號老反說文[旲/刀]謂先氣<span class='corr'>晧</span>晧也從日從[大/刀][大/刀]音公老反字從大而八分也從日從天者俗也集或作<span class='corr'>昊</span>或作莫或作[含*色]皆非也)</span>。</p>
<p>荇蔆<span class='note-inline'>(上音杏郭注爾雅云荇叢生水中葉圓莖端長短隨水深淺江東食之呼為荇或作莕下力蒸反郭注爾雅云蔆今之水中[卄/(敲-高)]也說文從草淩淩亦聲[卄/(敲-高)]音其記反)</span>。</p>
<p>菡[卄/閻]<span class='note-inline'>(上含感反下覃感反爾雅云荷芺蕖其花菡[卄/閻]已發者為芙蓉也從草凾聲或作莟函音鴨陷反[卄/閻]從草閻聲或作萏集作[含*色]欿不成字也)</span>。</p>
<p>硉矹<span class='note-inline'>(上論兀反下吾骨反考聲硉矹大石皃也或從山作峍屼)</span>。</p>
<p>隤陀<span class='note-inline'>(上徒回反說文墜下也或從心作憒下堂何反賈注國語云山[山/用]曰陀說文從阜它它亦聲集作陁俗字也)</span>。</p>
<p>鬖䯯<span class='note-inline'>(上翣銜反下踈加反考聲鬖䯯髮垂貌也並從髟音必遙反)</span>。</p>
<p>熠燿<span class='note-inline'>(上尋立反下遙照反說文熠燿盛光也並從火)</span>。</p>
<p>天潢<span class='note-inline'>(晃光反左傳潢汗行潦之水也一曰薦於鬼神也說文從水黃聲)</span>。</p>
<p>曭朗<span class='note-inline'>(湯朗反古今正字[暟-豆+(烈-列+里)]莽不明貌也從日黨聲)</span>。</p>
<p>香馝<span class='note-inline'>(頻蜜反埤蒼馝大香也說文從香必聲也)</span>。</p>
<p>敫敫<span class='note-inline'>(羊灼反說文敫敫光流貌也從白從放也)</span>。</p>
<p>之軷<span class='note-inline'>(槃未反)</span>。</p>
<p>燔炙<span class='note-inline'>(上伐蕃反毛詩傳曰毛曰炰音蒲交反加火曰燔炕火曰炙說文云從火番聲也)</span>。</p>
<p>听然<span class='note-inline'>(魚謹反說文听笑貌也從口斤聲)</span>。</p>
<p>㟝嶁<span class='note-inline'>(上蒲口反下婁走反或從土作培塿)</span>。</p>
<p>彫牆<span class='note-inline'>(上鳥聊反孔注尚書彫畫也說文從彡周聲集從鳥作鵰非也下匠羊反集從土作墻俗字也)</span>。</p>
<p>碌䃚<span class='note-inline'>(上籠䔍反下葱祿反考聲碌䃚石不平皃也集從草作菉字書無此字作蔟謂聚老蠶也未詳其字理恐乖誤也)</span>。</p>
<p>氣讋<span class='note-inline'>(詹葉反說文失氣而言也從言龍省聲音潭合反亦前釋訖也)</span>。</p>
<p>踧踖<span class='note-inline'>(上啾六反下精亦反馬注論語云踧踖恭敬皃也廣雅踧踖畏敬也踧或作踧說文踖從足昔聲集作蹙謂聚也非踧踖義)</span>。</p>
<p>江芄<span class='note-inline'>(音戈地名也亦号人名也)</span>。</p>
<p>結縎<span class='note-inline'>(昆兀反廣雅結縎不解也說文縎亦結也或從心作愲也)</span>。</p>
<p>憯悽<span class='note-inline'>(錯感反說文憯痛也從心)</span>。</p>
<p>外陀<span class='note-inline'>(徒何反方言陀毀也集從人作他未詳)</span>。</p>
<p>內<span class='corr'>圮</span><span class='note-inline'>(皮美反孔注尚書<span class='corr'>圮</span>毀也從土)</span>。</p>
<p>欻逢<span class='note-inline'>(吁勿反薛綜注西京賦欻忽也說文從欠炎聲集從邑作郯音彈甘反地名也非忽義)</span>。</p>
<p>遰高<span class='note-inline'>(蹄計反劉逵注吳都賦云遰望懸絕也說文去也從辵帶聲)</span>。</p>
<p>殞欷<span class='note-inline'>(欣既反何休注公羊傳云欷悲也蒼頡篇注餘聲也說文從欠希聲)</span>。</p>
<p>傃殷<span class='note-inline'>(蘇故反鄭注禮記云傃猶向也從人)</span>。</p>
<p>覛往<span class='note-inline'>(萌蘗反說文覛謂邪視也從見[脈-月]聲[脈-月]音普拜反集從永作[永*見]俗字也)</span>。</p>
<p>葆鬢<span class='note-inline'>(補道反漢書云人頭鬢如蓬葆之皃也說文從草保保亦聲)</span>。</p>
<p>昏痼<span class='note-inline'>(孤誤反說文痼久病也正體作㽽)</span>。</p>
<p>有殫<span class='note-inline'>(但干反考聲盡也)</span>。</p>
<p>巨犉<span class='note-inline'>(潤純反爾雅牛高七尺曰犉毛詩傳曰黃牛黑脣犉亦曰犉也說文從牛)</span>。</p>
<p>蕞尒<span class='note-inline'>(摧外反說文[苧-丁+(耳*(一/又))]小皃也從草㝡聲集從手作撮誤也)</span>。</p>
<p>競[(豈*支)/虫]<span class='note-inline'>(毒冬反韻集及字書並云[(豈*支)/虫]謂敱聲也或作[(豈*支)/角]也)</span>。</p>
<p>捉弦<span class='note-inline'>(頡堅反文字集略云弦謂引弓也集從革作䩙非也)</span>。</p>
<p>望旹<span class='note-inline'>(是之反古文時字也集從中作春非也)</span>。</p>
<p>駷順<span class='note-inline'>(粟勇反何休注公羊傳云謂挽銜走馬也說文從馬束聲也)</span>。</p>
<p>矯轡<span class='note-inline'>(悲媚反集作[戀-心+(電-雨)]不成字也已下同也)</span>。</p>
<p>崎嶇<span class='note-inline'>(上綺冝反下曲俱反)</span>。</p>
<p>䆿語<span class='note-inline'>(霓計反聲類不覺忘言也說文眠語也從㝱省臬聲臬音研結反集從口作囈非也)</span>。</p>
<p>悲浹<span class='note-inline'>(僭葉反鄭注周禮云浹從甲至癸謂之浹毛詩傳云達也爾雅云徹也從水)</span>。</p>
<p>涾沱<span class='note-inline'>(上潭荅反說文涾溢也從水沓亦聲集作沓非也下徒何反考聲謂滂沱水多皃也集作陁不成字)</span>。</p>
<p>磵響<span class='note-inline'>(姦晏反假名將軍号也)</span>。</p>
<p>剗跡<span class='note-inline'>(察限反廣雅剗削也聲類平也或從金作鏟集作剷非也)</span>。</p>
<p>列陣<span class='note-inline'>(連徹反顧野王云列猶施列行次也集作迾音例非陣義)</span>。</p>
<p>駿䭿<span class='note-inline'>(移質反說文馬有疾足也從馬失聲)</span>。</p>
<p>嵞頂<span class='note-inline'>(毒都反考聲山名也或作塗假託用義也集從金作[金/(凵@?)]无此字也)</span>。</p>
<p>伊耋<span class='note-inline'>(田結反爾雅耋老也毛詩傳曰八十曰耋說文從老至聲也)</span>。</p>
<p>[四/(四*四)/犬]怒<span class='note-inline'>(皮祕反毛詩傳云不醉而怒曰奰說文正作[畾/猋]從三犬三目二目為[(目*〡)/一/(〡*目)]三目益也[(目*〡)/一/(〡*目)]音眷)</span>。</p>
<p>間隙<span class='note-inline'>(卿逆反說文從阜[少/日/小]亦聲集從吝作郄地名也非間隙義也)</span>。</p>
<p>策疑<span class='note-inline'>(楚革反禮記君車將駕則僕執策立於馬前也顧野王云策所以箠馬也從竹)</span>。</p>
<p>姡卒<span class='note-inline'>(胡奪及方言姡狡也說文靦靣也從女䏦省聲考聲正作姡姡音胡刮反靦音天顯反靦亦不知慙也)</span>。</p>
<p>飄猋<span class='note-inline'>([示*票]遙反郭注爾雅云暴風從下也或從風作飈集從三火作焱音艷非義也)</span>。</p>
<p>[(起-土+禾)-巳+(盜-皿)][趄-土+禾]<span class='note-inline'>(上七諮反廣雅[(起-土+夭)-巳+(盜-皿)][趄-土+夭]難皃也顧野王云謂意疑伍佪也考聲正從走作[(起-土+夭)-巳+(盜-皿)]又作趨集作[跳-兆+欠]字書无此字下覷余反考聲正作[趄-土+夭]廣雅從目作睢韻集作跙與集中字同)</span>。</p>
<p>淜泳<span class='note-inline'>(上皮冰反爾雅憑河徒沙也說文謂无舟檝渡河也亦為憑字下榮命反郭注爾雅云泳謂潛水底行也說文水永聲)</span>。</p>
<p>阻涘<span class='note-inline'>(鋤滓反爾雅涘為厓郭注云謂水邊也說文從水矣聲)</span>。</p>
<p>為泭<span class='note-inline'>(撫膚反考聲謂縛竹木於水上泭也文字典說泭編竹木也從水付聲論語作桴或作泭集從阜作附誤也)</span>。</p>
<p>抱蹋<span class='note-inline'>(談合反說文蹋踐也從足[日/羽]聲音貪合反集從弇作[跳-兆+弇]字書<span class='corr'>无</span>此字)</span>。</p>
<p>盻水<span class='note-inline'>(奚計反說文云盻視也從目兮聲也)</span>。</p>
<p>孜孜<span class='note-inline'>(子辭反孔注尚書云孜孜不怠也說文從攴子聲集中或作敬字非也)</span>。</p>
<p>攕羅<span class='note-inline'>(息閻反毛詩傳云攕攕猶纖纖也孔注尚書纖細也與此纖同)</span>。</p>
</div>
<div class='div-other'><a id='mulu4958' />
<p class='h3'>廣弘明集卷第三十</p><p>櫂柁<span class='note-inline'>(上宅教反王逸注楚辭云櫂楫也方言楫亦謂之櫂或作棹下達可反釋名船尾曰柁柂亦拽也考聲拽亦柁轉相訓說文作柁集作柂俗字)</span>。</p>
<p>契明疇<span class='note-inline'>(上溪計反顧野王云凡相約束皆曰契杜注左傳云契要之辭也說文從大㓞聲㓞音口八反集從手作楔誤也)</span>。</p>
<p>糲心<span class='note-inline'>(蘭達反或作䊪)</span>。</p>
<p>鳴禽<span class='note-inline'>(及金反集作[狂-王+禽]非也)</span>。</p>
<p>隙牖<span class='note-inline'>(卿逆反集作郄地名也非牖隟義)</span>。</p>
<p>神轡<span class='note-inline'>(鄙媚反集作轡俗非也)</span>。</p>
<p>咍雙玄<span class='note-inline'>(海哀反王逸注楚辭云咍笑也楚人謂笑為咍也或作[改-己+(日*已)])</span>。</p>
<p>苕苕<span class='note-inline'>(狄彫反)</span>。</p>
<p>隗隗<span class='note-inline'>(吾猥反說文高皃也從阜鬼聲)</span>。</p>
<p>縹瞥<span class='note-inline'>(上漂眇反下偏滅反王逸注楚辭云縹謂視彗星光瞥瞥也說文縹青白色從糸票聲瞥謂纔見也從目敝聲票音疋消反)</span>。</p>
<p>染沌<span class='note-inline'>(垂綸反亦純字也)</span>。</p>
<p>崑崿<span class='note-inline'>(上音昆下昂各反集作崿俗字)</span>。</p>
<p>椅明翩<span class='note-inline'>(上倚冝反郭注爾雅云椅即楸也說文從木奇聲)</span>。</p>
<p>婉孌<span class='note-inline'>(上惌遠反下攣遠反集作戀誤也)</span>。</p>
<p>幵度<span class='note-inline'>(遣堅反集作幵俗字)</span>。</p>
<p>崢嶸<span class='note-inline'>(查箏反下獲萌反集從營作巆誤也)</span>。</p>
<p>摹太<span class='note-inline'>(目胡反)</span>。</p>
<p>承蜩<span class='note-inline'>(亭聊反毛詩傳曰蜩蟬也說文從虫周聲也)</span>。</p>
<p>纍危<span class='note-inline'>(傫委反或作絫)</span>。</p>
<p>標靜<span class='note-inline'>(必消反顧野王云標表也說文從木票聲)</span>。</p>
<p>捲華<span class='note-inline'>(厥苑反考聲捲收也或作卷也)</span>。</p>
<p>蕭倅<span class='note-inline'>(崔碎反)</span>。</p>
<p>文驪<span class='note-inline'>(里知反考聲千里馬也說文從馬麗聲)</span>。</p>
<p>朏朏<span class='note-inline'>(芳尾反孔注尚書云朏明也說文從月出聲)</span>。</p>
<p>間世<span class='note-inline'>(音世或有集本作垂撿諸書無此字作[十/(土*土)]又與本韻不同未詳其述)</span>。</p>
<p>桂剛<span class='note-inline'>(勞早反王逸注楚辭云[橑-小+火]榱也說文[橑-小+火]椽也從木燎聲尞音遼)</span>。</p>
<p>石隥<span class='note-inline'>(登鄧反郭注穆天子傳云隥阪也或從足作蹬)</span>。</p>
<p>[菛@函]未<span class='note-inline'>(譚感反考聲花未開曰[菛@函]字義前第二十九卷釋訖集作菡亦通)</span>。</p>
<p>欺紿<span class='note-inline'>(臺乃反劉兆注穀梁傳云紿謂相欺負也說文紿疑也從糸台聲)</span>。</p>
<p>舒䈚<span class='note-inline'>(臺改反郭注爾雅云䈚箭筍也說文從竹怠聲)</span>。</p>
<p>珠琲<span class='note-inline'>(陪每反顧野王云琲謂貫珠之名也百珠為貫五貫為琲或作[非/王]也)</span>。</p>
<p>龍澳<span class='note-inline'>(於六反毛詩傳云澳隈也說文從水奧奧亦聲也)</span>。</p>
<p>彫摵<span class='note-inline'>(子六反廣雅摵至也說文從手摵聲)</span>。</p>
<p>緹慢<span class='note-inline'>(弟奚反前釋義訖)</span>。</p>
<p>淮溆<span class='note-inline'>(徐與反考聲溆浦也)</span>。</p>
<p>彩毦<span class='note-inline'>(而志反顧野王云謂毛羽為毦飾也說文從毛取聲)</span>。</p>
<p>沈[爿-〡+(序-予+每)]<span class='note-inline'>(侮輩反毛詩傳云[爿-〡+(厂@每)]病也正作[爿-〡+(序-予+每)]集作痗俗字也)</span>。</p>
<p>金錍<span class='note-inline'>(反閉迷)</span>。</p>
<p>駸駸<span class='note-inline'>(磣森反說文馬行疾貌也說文從馬侵省聲)</span>。</p>
<p>澡身<span class='note-inline'>(遭老反顧野王云澡猶洗潔也說文從水喿聲喿音蘇到反)</span>。</p>
<p>山鶯<span class='note-inline'>(厄耕反毛詩傳云鶯然有文章也考聲鳥毛文貌也)</span>。</p>
<p>瀏亮<span class='note-inline'>(上柳周反下良障反集從水作湸非也)</span>。</p>
<p>鳴枹<span class='note-inline'>(扶謀反考聲枹擊鼓椎也集從孚作桴馬注論語云桴編竹木也名非枹鼓義)</span>。</p>
<p>蘿蔦徬<span class='note-inline'>(上音羅次音鳥毛詩云蔦與女蘿施於松栢也說文蔦寄生草也從草鳥聲下蒲曠反說文徬附行也從彳旁聲集從草作蒡非也)</span>。</p>
<p>輜軒<span class='note-inline'>(滓箕反說文從車甾甾亦聲集作[輯-耳+面]不成字非也)</span>。</p>
<p>下迁<span class='note-inline'>(切先反說文迁進也從辵千聲也)</span>。</p>
<p>㜪姒<span class='note-inline'>(瑟臻反考聲國名也)</span>。</p>
<p>佽飛<span class='note-inline'>(此利反漢時材力官名也字義前釋訖)</span>。</p>
<p>亟留<span class='note-inline'>(欺記反考聲數也雙捉反集作凾是咸字)</span>。</p>
<p>百朗<span class='note-inline'>(郎黨反毛詩傳云朖明也亦作朗脼並通)</span>。</p>
<p>遙遯<span class='note-inline'>(徒頓反說文遁遷也或作遁又作[這-言+彖]遁集從逐作[月*逐]誤寫)</span>。</p>
<p>法頵<span class='note-inline'>(欝雲反僧名也)</span>。</p>
<p>䬃灑<span class='note-inline'>(蘇合反)</span>。</p>
<p>閩海<span class='note-inline'>(密彬反山海經云閩在海中其西北有山也說文東南越也從虫門聲)</span>。</p>
<p>砭石<span class='note-inline'>(法廉反蒼頡篇云死㓨也說文以石㓨病也正作[石*巳])</span>。</p>
<p>橚槮<span class='note-inline'>(上小條反下山林反說文橚槮木長貌也並從木肅參皆聲集從蕭作橚誤也)</span>。</p>
<p>寥寂<span class='note-inline'>(了條反集從水作㵳非也)</span>。</p>
</div></div></div>
<p class='juan'>一切經音義卷第九十九</p>
</div><!-- end of div[@id='body'] -->
</body></html>