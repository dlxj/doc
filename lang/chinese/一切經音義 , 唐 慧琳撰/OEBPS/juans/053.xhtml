<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2924' />一切經音義卷第五十三</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">起世經十卷　玄應</p>
<p style="margin-left:1em">起世因本經十卷　慧琳</p>
<p style="margin-left:1em">樓炭經六卷　玄應</p>
<p style="margin-left:1em">長阿含十報經二卷　慧琳</p>
<p style="margin-left:1em">中本起經二卷　玄應</p>
<p style="margin-left:1em">七知經一卷　無音</p>
<p style="margin-left:1em">鹹水喻經一卷　慧琳</p>
<p style="margin-left:1em">一切流攝守意經一卷　慧琳</p>
<p style="margin-left:1em">四諦經一卷　玄應</p>
<p style="margin-left:1em">恒水經一卷　惠琳</p>
<p style="margin-left:1em">本相倚致經一卷　惠琳</p>
<p style="margin-left:1em">緣本致經一卷　惠琳</p>
<p style="margin-left:1em">頂生王經一卷　惠琳</p>
<p style="margin-left:1em">文陀竭王經一卷　惠琳</p>
<p style="margin-left:1em">䥫城泥犂經一卷　惠琳</p>
<p style="margin-left:1em">古來世時經一卷　玄應</p>
<p style="margin-left:1em">阿那律八念經一卷　惠琳</p>
<p style="margin-left:1em">閻羅王五天使者經一卷　玄應</p>
<p style="margin-left:1em">離睡經一卷　惠琳</p>
<p style="margin-left:1em">求欲經一卷　惠琳</p>
<p style="margin-left:1em">是法非法經一卷　惠琳</p>
<p style="margin-left:1em">受歲經一卷　惠琳</p>
<p style="margin-left:1em">梵志計水淨經一卷　惠琳</p>
<p style="margin-left:1em">苦陰經一卷　惠琳</p>
<p style="margin-left:1em">苦陰因事經一卷　惠琳</p>
<p style="margin-left:1em">釋摩男經一卷　惠琳</p>
<p style="margin-left:1em">樂想經一卷　無音</p>
<p style="margin-left:1em">漏分布經一卷　惠琳</p>
<p style="margin-left:1em">阿耨風經一卷　無音</p>
<p style="margin-left:1em">諸法本經一卷　無音</p>
<p style="margin-left:2em">右三十經五十五卷同此卷音。</p>
</li>
</ul></div>
<div class='div-other'><a id='mulu2925' />
<div class='div-other'><a id='mulu2926' />
<p class='h2'>起世經第一卷</p><p class="byline">玄應</p><p>壘堞<span class='note-inline'>(又作垒同力癸反軍壁曰壘壘亦重也下又作堞同徒頰反字書女牆也)</span>。</p>
<p>閻浮提<span class='note-inline'>(或名剡浮洲或言譫浮洲或云贍部洲閻浮者從樹為名提者略也應言提鞞波此云洲譫音之含反埤蒼多言也)</span>。</p>
<p>欝單越<span class='note-inline'>(或名欝怛羅越或言欝拘樓或言郁多羅鳩留正言欝怛羅究瑠此譯云高上作謂高上於餘方亦言勝鳩留此云作亦云姓也)</span>。</p>
<p>弗婆提<span class='note-inline'>(或名弗于逮或云弗婆毘提呵或云逋利婆鼻提賀逋利婆此譯云前鼻提賀此云離體或云弗者並婆提或言毘提呵訛也)</span>。</p>
<p>瞿陀尼<span class='note-inline'>(或名俱耶尼或名瞿耶尼或名瞿伽尼皆是訛轉也瞿此譯云牛陀尼夜此云取與以彼多牛用牛市易如此間用錢帛等或云有石牛也)</span>。</p>
<p>薔薇<span class='note-inline'>(在羊反下無飛反重葉花者也)</span>。</p>
<p>淋甚<span class='note-inline'>(古文臨同力今反三蒼淋漉水下也)</span>。</p>
<p>礓石<span class='note-inline'>(居良反形如薑也字從石經文從土作壃非壃也)</span>。</p>
<p>攀擥<span class='note-inline'>(又作㩜攬二形同力敢反說文撮持也擥取也)</span>。</p>
<p>搦取<span class='note-inline'>(又作[敲-高+弱]同女卓反搦猶捉也取也說文搦按也)</span>。</p>
</div>
<div class='div-other'><a id='mulu2927' />
<p class='h2'>第二卷</p><p>馬名婆羅訶<span class='note-inline'>(此譯言長毛也)</span>。</p>
<p>蟹螯<span class='note-inline'>(五高反蟹有二螯八足也字從虫經文作鼇大龜也)</span>。</p>
<p>蘇偷婆<span class='note-inline'>(此譯云大聚舊云塔者訛略也)</span>。</p>
</div>
<div class='div-other'><a id='mulu2928' />
<p class='h2'>第三卷</p><p>森竦<span class='note-inline'>(所金反多木長皃也下古文慫同先勇反竦上也)</span>。</p>
<p>黫黑<span class='note-inline'>(又作[羊*(栗-木+土)]同於間反字書黑羊也經文從牛作[牛*(栗-木+土)]非也)</span>。</p>
<p>㒻[穴/(犮-乂+又)]<span class='note-inline'>(莫勒反說文㒻[穴/犮]前也猶輕[狂-王+觸]直進也今皆作冒也)</span>。</p>
<p>啀喍<span class='note-inline'>(五佳反下助佳反犬見齒也經文作睚瞋目也)</span>。</p>
<p>䥫鈇<span class='note-inline'>(方于反說文鈇莝斫也鈇亦椹也亦橫斧也)</span>。</p>
<p>滂流<span class='note-inline'>(普傍反三蒼滂沱也水多流皃也)</span>。</p>
</div>
<div class='div-other'><a id='mulu2929' />
<p class='h2'>第四卷</p><p>顫動<span class='note-inline'>(又作[身*會]同之膳反說文頑顫也三蒼頭不正也)</span>。</p>
<p>黑黶<span class='note-inline'>(於簟反謂面黑子也說文中黑也)</span>。</p>
</div>
<div class='div-other'><a id='mulu2930' />
<p class='h2'>第五卷　第六卷<span class='note-inline'>(並無字音)</span></p></div>
<div class='div-other'><a id='mulu2931' />
<p class='h2'>第七卷</p><p>虬螭<span class='note-inline'>(渠周反下勅知反廣雅有角曰虬龍無角曰螭虬黑身無鱗甲螭若龍而黃者也)</span>。</p>
</div>
<div class='div-other'><a id='mulu2932' />
<p class='h2'>第八卷<span class='note-inline'>(無字音訓)</span></p></div>
<div class='div-other'><a id='mulu2933' />
<p class='h2'>第九卷</p><p>陂濼<span class='note-inline'>(上筆皮反下疋博反波池也下山東有鸕鶿濼是也幽州呼為淀音殿)</span>。</p>
</div>
<div class='div-other'><a id='mulu2934' />
<p class='h2'>第十卷</p><p>迦[簞-(口*口)]<span class='note-inline'>(方爾反此名藿香也藿音呼郭反)</span>。</p>
</div></div>
<div class='div-other'><a id='mulu2935' />
<p class='h1'>起世因本經卷第一</p><p class="byline">慧琳撰</p>
<div class='div-other'><a id='mulu2936' /><p>老輩<span class='note-inline'>(波妹反楊雄太玄經輩類也埤蒼比也說文車百兩為一輩從車從裴省聲也經文從北作軰俗字非正也)</span>。</p>
<p>挺角出<span class='note-inline'>(庭鼎反說文挺拔也從手廷聲也廷音亭)</span>。</p>
<p>三級<span class='note-inline'>(金岌反顧野王玉篇云級者如階之等級也說文級次第也從系音覓)</span>。</p>
<p>欄楯<span class='note-inline'>(上音蘭下音順說文蘭檻也縱曰欄橫曰楯楯間子曰櫺子俗謂之鈎欄欄楯二字並從木形聲字盾字從厂從十從目)</span>。</p>
<p>壘堞<span class='note-inline'>(上力鬼反鄭注禮記云壘壁疊也軍壁也廣雅重也說文壍也從土厽聲象形字也下恬協反杜注左傳堞城上女墻曰蝶說文城上女垣也從土枼聲枼音塩接反)</span>。</p>
<p>樓櫓<span class='note-inline'>(上魯侯反下盧覩反說文樓重屋也櫓大盾也考聲云皆城上拒戰也二字並從木形聲字也魯字從魚從白俗從曰非也)</span>。</p>
<p>分級<span class='note-inline'>(上墳問反經文說須彌山有三層級下廣上陿說其由旬與俱舍論不同俱舍論頌云傍出十六千八四二千量從下向上半半減之皆踰繕那量此經即云下級六十中級四十上級二十由旬琳意疑謂此經說其城郭非地之量也)</span>。</p>
<p>金翅鳥<span class='note-inline'>(施鼓反說文鳥翼也從羽支聲或從氏作翅亦一通經云金翅鳥者或名大嗉鳥梵語名迦婁羅或云揭路茶或号龍怨皆因形因事立名也八部鬼神之中是其一部也有大神力常食諸龍龍具四生卵胎濕化此鳥亦爾其中力有等差具如經文所說今但會其異名音訓文字耳)</span>。</p>
<p>拘吒賖摩利<span class='note-inline'>(上音俱賖音奢或云居吒奢摩離大樹名也是諸金翅鳥所棲薄處於此採取龍食隨自<span class='corr'>己</span>類居住此樹四面也)</span>。</p>
<p>搔揵地雞<span class='note-inline'>(上桑到反捷音件梵語天花名也人間絕無此花)</span>。</p>
<p>菴婆羅多迦<span class='note-inline'>(上暗含反亦天果名也西國有此國無)</span>。</p>
<p>鞞䤈勒<span class='note-inline'>(上婢迷反下馨奚反果名也或云毘梨勒即訶梨勒之類皆從外國來)</span>。</p>
<p>烏勃林<span class='note-inline'>(即嗢勃林也木果也似木苽而大甚香即此國亦有)</span>。</p>
<p>柰林<span class='note-inline'>(奴大反經文更加木作㮏非也)</span>。</p>
<p>蘠薇<span class='note-inline'>(上匠陽反下味肥反五色花木也所在人間有之經文作薔不成字也)</span>。</p>
<p>清泠<span class='note-inline'>(下歷丁反蒼頡篇云泠者水清澄皃也形聲字)</span>。</p>
<p>甘甜<span class='note-inline'>(下亭塩反博雅云甜亦甘也或作餂俗字也)</span>。</p>
<p>甎壘<span class='note-inline'>(上拙緣反古今字語火燒土墼也埤蒼云㼾甎也古今正字從瓦從專聲或作㼷古字也經文從土作塼俗字也)</span>。</p>
<p>金脇<span class='note-inline'>(香葉反從肉從劦劦音叶從三力)</span>。</p>
<p>金窴<span class='note-inline'>(下音田說文窴塞也從穴從真亦聲也經文從土作填音珍字雖俗用誤也)</span>。</p>
<p>礓石<span class='note-inline'>(上居良反埤蒼頡云礓礫石也從畺聲經作薑非也)</span>。</p>
<p>皮[禾*會]<span class='note-inline'>(下苦外反蒼頡篇云[禾*會]麤穅也說文從禾會聲經文從米作糩非也)</span>。</p>
<p>[(殼-一)/手]捋<span class='note-inline'>(上鈎候反字指云[(殼-一)/手]取牛羊乳也從手從彀省聲也彀音同上或有從羊作[愨-心+羊]或從牛作[(殼-一)/牛]皆誤非也從手為正經文作搆非本字下鸞括反毛詩傳曰捋取也說文捋音律曷也從手寽聲乎也)</span>。</p>
<p>牸牛<span class='note-inline'>(上音字文字釋要云凡牛羊之雌者曰牸說文闕字鏡云牝牛也形聲字也)</span>。</p>
<p>滋濃<span class='note-inline'>(上子私反字書滋液也多也說文益也從水茲聲下女龍反蒼頡篇云濃厚也考聲汁厚也說文露多也從水農聲或從雨作震音同上)</span>。</p>
<p>手擥<span class='note-inline'>(洛敢反說文擥撮持也從手覽省聲或從手作攬亦通也)</span>。</p>
<p>搦取<span class='note-inline'>(上女戹反聲類搦捉也說文按也從手弱聲前音義音為女革反盖鄉音耳非正音也)</span>。</p>
</div>
<div class='div-other'><a id='mulu2937' />
<p class='h2'>起世因本經卷第二</p><p>欝多羅究留<span class='note-inline'>(上威律反梵語北洲名也或云北欝單在妙高山北大海之中其形正方四海之中此其一也)</span>。</p>
<p>適莫<span class='note-inline'>(上丁歷反考聲云適指實也主也俗用或作的下摩博反韻英云日冥也說文亦云曰且冥也曰在茻中重草曰莽井亦聲井音莽)</span>。</p>
<p>穅[禾*會]<span class='note-inline'>(上可岡反爾雅米皮也說文從禾從康從米下苦外反前第一卷經中已釋訖)</span>。</p>
<p>羹臛<span class='note-inline'>(上革行反考聲云切肉或菜調以五味謂之羹孔注尚書云羹湏鹹醋以和之王注楚辤云有菜曰羹而濃或肉或筍細切為之字從肉從霍省聲也霍音荒郭反經文從雨下隹作臛非也)</span>。</p>
<p>逋沙陀<span class='note-inline'>(上報毛反梵語也經云齋唐云長淨即集眾陣說所犯之罪增長白法清淨之業名為長淨也)</span>。</p>
<p>嶷然<span class='note-inline'>(宜力反字指云[山/(吳-口+日)]嶷山高皃也[山/(吳-口+日)]音助力反從山昃聲昃音側昃字從曰六音同上)</span>。</p>
<p>不擣白㲲<span class='note-inline'>(刀老反下音[片*奈]經文作不搏非也正字)</span>。</p>
<p>髬[髟/匆/心]<span class='note-inline'>(上音披埤蒼云髬者被髮而走皃也下音宗經從忩俗字也考聲云馬巤也[髟/匆/心]髬二字經並從髟髟音必姚反)</span>。</p>
<p>姝妍<span class='note-inline'>(上昌朱反鄭箋毛詩云姝美色也方言云趙魏之間謂好為姝說文好也從女朱聲也下霓堅反廣雅妍好也說文忮也從女幵聲也幵音牽從竝二干也)</span>。</p>
<p>傍蟹<span class='note-inline'>(下諧芥反說文云蟹有二螯螯手也八足旁行非蛇蟺之穴無所庇者也從虫解聲也螯音敖蟺音善蛇也)</span>。</p>
<p>多撮<span class='note-inline'>(倉埒反字林云撮取也禮記孔子曰今大地一撮土之多是也又宗捋反亦通說文四圭也三指撮也從手最聲最音子內反)</span>。</p>
<p>馭者<span class='note-inline'>(魚據反顧野王云指撝使馬者也說文從馬又聲也)</span>。</p>
<p>持轡<span class='note-inline'>(下悲媚反毛詩云執轡如組顧野王云所以制馭軎中馬也說文馬轡也從[聯-耳]軎音衛說文云車軸頭䥫也象形字經文從亡作轡俗<span class='corr'>用</span>非正體組音祖)</span>。</p>
<p>觀矚<span class='note-inline'>(鍾辱反考聲云視之甚也眾目所歸曰矚說文視也從目屬聲也)</span>。</p>
<p>丘墟<span class='note-inline'>(去魚反風俗通云墟虗也考聲廢國邑也周禮四邑為丘或謂之墟廣雅墟居也鄭注禮記云毀滅無後之地也玉篇大丘名墟墟山基也從土虗聲也)</span>。</p>
<p>廁圂<span class='note-inline'>(上䇭胾反考聲廁圊也側畔也雜也集訓云圊糞所也下渾困反圂亦廁也集訓云豕所居也象形字也經從水作溷非也䇭音初師反胾音繬使反之也)</span>。</p>
<p>連甍<span class='note-inline'>(陌彭反杜注左傳云甍棟也屋說文訓釋與左傳同從瓦從夢省聲也)</span>。</p>
<p>乳頃<span class='note-inline'>(下犬頴反經云一捋牛乳頃言時之極促也即一息之間說文從頁匕聲)</span>。</p>
<p>沃壤<span class='note-inline'>(上鳥穀反說文溉灌也從水芺聲芺音殃驕反經文作妖俗字也下壤說文柔掌反孔注尚書云無塊曰壞說文柔土也從土襄聲)</span>。</p>
<p>㲲衣<span class='note-inline'>(庭叶反西國草花布也經作疊亦通)</span>。</p>
<p>釘之<span class='note-inline'>(丁逕反)</span>。</p>
<p>蘇偷婆<span class='note-inline'>(梵語古譯質朴不妙也正梵音云窣覩波譯云方墳唐云塼塔也即轉輪聖王沒後遺身塔也)</span>。</p>
<p>暫時<span class='note-inline'>(慙濫反集訓云不久也說文從曰斬聲或從足作蹔)</span>。</p>
<p>甎土<span class='note-inline'>(上拙川反說文㼾甎也從瓦專聲也經文從土作塼俗字非正也)</span>。</p>
<p>阿毘脂地獄<span class='note-inline'>(梵語也唐云無休息或云阿毘地獄即無間大地獄也處於大海大地之下故名地獄)</span>。</p>
<p>疊磑<span class='note-inline'>(上音牒考聲云疊重也說文從三曰作疊新改為三田下從冝會意字下吾會反說文磑䃺也從石豈聲古者魯斑初作磑䃺音莫箇反考聲磨麦具也)</span>。</p>
<p>刀鍱<span class='note-inline'>(閻接反䥫鍱也形聲字也)</span>。</p>
<p>䥫爪<span class='note-inline'>(夭涅反說文黑金也從金截聲截音徒結反正體字也今經文從截作䥫俗字也下莊挍反象形字也)</span>。</p>
<p>纖長<span class='note-inline'>(上相閻反廣雅纖微也杜注左傳云纖細也文字典說從系韱聲籤字從䇝䇝音尖下直良反說文長久也從兀從化從倒亾兀高遠也物久則化變故從化也)</span>。</p>
<p>鎽芒<span class='note-inline'>(上音峯下音亾刀峯似草葉端故名之)</span>。</p>
<p>爴破<span class='note-inline'>(上莊虢反此音見字書爴枛破也舊音為居碧反或音九縛反恐未切當故改就此音抓音莊交反)</span>。</p>
<p>擘身<span class='note-inline'>(迸麦反字書手擘破物也考聲云手烈也說文作擗從手從檗省聲也)</span>。</p>
<p>鑽身<span class='note-inline'>(祖官反考聲鑽刺也集訓穿物鐵也形聲字也)</span>。</p>
<p>脂髓<span class='note-inline'>(上音支下雖[此/束]反集訓云骨中脂也從骨隨聲)</span>。</p>
<p>五叉磔<span class='note-inline'>(上筞加反鐵叉也下嘲革反廣雅榤開也張也說文辜也從桀石聲桀音竭經云五叉者地獄名也以此鐵叉分磔罪人身形名為五叉地獄)</span>。</p>
<p>㯷著<span class='note-inline'>(上龐邈反考聲云手搏投於地曰撲韻詮云手掬㯷也或音普祿反亦通今俗用或省作僕下長略反從草下者俗從兩點作著非也)</span>。</p>
<p>鐵鉆<span class='note-inline'>(下儉嚴反說文鉆鋷也從金占聲鋷音女輙反經從甘作鉗非體也此今古之正形也)</span>。</p>
<p>燒[月*(遻-(這-言))]<span class='note-inline'>(五各反考聲云腭齗也說文從肉咢聲咢從吅從屰音逆吅音喧齗音銀字)</span>。</p>
</div>
<div class='div-other'><a id='mulu2938' />
<p class='h2'>起世因本經卷第三</p><p>掬取<span class='note-inline'>(上弓六反考聲覆手扟取也說文在手曰匊從勹勹音包從米會意字也正單作匊今經文從手作掬俗字也通用)</span>。</p>
<p>豌豆<span class='note-inline'>(烏丸反豆名也說文作豌古字也從豆夗聲也)</span>。</p>
<p>劖刺<span class='note-inline'>(上仕銜反說文云劖斷也針刾也一云剽也釗也從刀毚聲下清亦反說文云刺迶傷也從刀束聲剽音匹妙反釗音之遙反)</span>。</p>
<p>臠臠<span class='note-inline'>(攣剸反顧野王云謂切肉為胾之小者說文從肉䜌聲䜌音力尃反正字也)</span>。</p>
<p>齩食<span class='note-inline'>(上五絞反說文云齧骨也從齒交聲亦作[蓌-坐+(素-糸)]或作䶧齧音研結反正形也)</span>。</p>
<p>[齒*(崖-山)]齜<span class='note-inline'>(上崖戒反下柴邂反考聲云開口切齒也埤蒼云犬相爭聲說文齒相齗也一云開口見齒也竝從齒厓此皆聲邂音下介反也)</span>。</p>
<p>咂嗽<span class='note-inline'>(上子臘反韻略云咂入口也說文作噆俗作唼下色捉反韻略云欶口翕也正作嗽經本作[口*束]非也)</span>。</p>
<p>斲斤<span class='note-inline'>(上陟角反說文云斫也從斤[斲-斤]聲經作斲俗字也)</span>。</p>
<p>腳[疏-(梳-木)+(日/羽)]<span class='note-inline'>(上正脚字下徒臘反經本作蹹俗字)</span>。</p>
<p>[揜-合+((人*人)/一)]度<span class='note-inline'>(上伯萌反考聲云[揜-合+((人*人)/一)]撣也說文從手拼聲下堂落反撣音達丹反)</span>。</p>
<p>鐵[土*瓦]<span class='note-inline'>(項江反說文云瓨似甇長頸受十升從瓦工聲)</span>。</p>
<p>鐵鏊<span class='note-inline'>(敖誥反)</span>。</p>
</div>
<div class='div-other'><a id='mulu2939' />
<p class='h2'>第四卷</p><p>相激<span class='note-inline'>(經歷反說文云疾也從水敫聲)</span>。</p>
<p>而[疏-(梳-木)+(二/(前-刖+口))]<span class='note-inline'>(朋北反郭注爾雅云踣前覆也鄭注周禮踣亦僵尸也說文從足咅聲咅音土口反)</span>。</p>
<p>摓[土*孛]<span class='note-inline'>(上僕蒙反下盆沒反王逸注楚辤云風塵起皃也亦作漨浡云水霧氣皃也經本從火作熢㶿俗字也)</span>。</p>
<p>蹴蹋<span class='note-inline'>(上秋六反下談臘反經作蹹俗用字)</span>。</p>
<p>姦猾<span class='note-inline'>(上簡顏反下還刮反字書云猾黠也說文從犬骨聲)</span>。</p>
<p>泡<span class='corr'>沫</span><span class='note-inline'>(上普包反下音末考聲云泡水上浮漚也<span class='corr'>沫</span>水上浮沫也古今正字二字並從水包末皆聲之正字也)</span>。</p>
<p>麥䴬<span class='note-inline'>(音弋文字集略云䴬麥皮也說文從麥弋聲)</span>。</p>
<p>赧皺<span class='note-inline'>(上儜簡反說文云赧面慙赤也從赤㞋聲經本從皮作赧俗字也㞋音䎡下莊瘦反韻略云靣皮聚也說文字從皮芻聲經作[至*皮]俗)</span>。</p>
<p>黶子<span class='note-inline'>(上伊琰反考聲云面黑子也說文從猒聲)</span>。</p>
<p>傴僂<span class='note-inline'>(上䊸矩反下力主反博雅云曲脊皃也說文竝從人區婁皆聲)</span>。</p>
<p>跛跂<span class='note-inline'>(上波可反周易云跛能履不足以與行也說文行不正也一曰足排之也從足皮聲亦作[(虺-兀+元)-虫+皮]下詰以反郭注山海經云言人行脚跟不著地也說文足多指也從足支聲)</span>。</p>
<p>[向/(月*矢*几)]瘦<span class='note-inline'>(上力追反下正瘦字音疎救反)</span>。</p>
<p>尫弱<span class='note-inline'>(上烏黃反說文作[八/几]云跛曲脛也從大象偏曲之形古文從生作[虺-虫+生]經本作尫非也)</span>。</p>
<p>以坌<span class='note-inline'>(坌悶反義已具釋金光明最勝王經中也)</span>。</p>
</div>
<div class='div-other'><a id='mulu2940' />
<p class='h2'>第五卷</p><p>搏取<span class='note-inline'>(上補洛反聲類云搏捕也杜注左傳取也說文索持也從手尃聲也)</span>。</p>
<p>鴟鵂<span class='note-inline'>(上齒之反鄭箋毛詩云鴟惡鳴之鳥也古今正字鳶屬也從鳥氐聲下朽尤反字書云鵂鶹祅鳥也一名[名*鳥]夜飛晝伏古今正字恠鳥也從鳥伏聲[名*鳥]音格也)</span>。</p>
<p>摸鼻<span class='note-inline'>(上茫博反方言云摸[打-丁+索]也古今正字從手草聲如橛)</span>。</p>
<p>如箕<span class='note-inline'>(居疑反世本云少康作箕郭注方言云盛米寫斛斗者也說文竹簸也從竹其象形下其人也古文作[ㄙ/甘/廾]也孔注論語云笥也漢律云小筐也說文從竹從單聲)</span>。</p>
<p>如臼<span class='note-inline'>(求有反經本作田誤也)</span>。</p>
<p>埽帚<span class='note-inline'>(上蘇竈反博雅云埽除也說文從土帚聲經作掃俗字也下周柳反世本云少康作帚顧野王云帚所以掃除糞穢也說文從又持巾掃口內也經文從竹作帚俗字也)</span>。</p>
<p>華沼<span class='note-inline'>(之遶反毛詩云沼池也說文從水從召聲)</span>。</p>
<p>諸藕<span class='note-inline'>(吾苟反)</span>。</p>
<p>蠟蜜<span class='note-inline'>(上藍合反經本作䗶非也)</span>。</p>
</div>
<div class='div-other'><a id='mulu2941' />
<p class='h2'>第六卷</p><p>岐道<span class='note-inline'>(上姞移反爾疋云道二達謂之岐旁郭注云岐道旁出者也古今正字從山支聲)</span>。</p>
<p>飄零<span class='note-inline'>(上匹遙反下力呈反)</span>。</p>
<p>氛氳<span class='note-inline'>(上浮分反文字集略云氛氳香氣盛皃也說文從气分聲下欝雲反義已具釋金光明最勝王經中)</span>。</p>
<p>牢固<span class='note-inline'>(上老刀反)</span>。</p>
<p>層樓<span class='note-inline'>(上臟棱反郭注山海經云層重也說文重屋也從尸曾聲)</span>。</p>
<p>觀矚<span class='note-inline'>(之欲反)</span>。</p>
<p>那墀尼<span class='note-inline'>(中直知反梵語池名也)</span>。</p>
<p>輦輿<span class='note-inline'>(上力展反杜注左傳云駕人曰輦說文[車*(尸@免)]車也從㚘在車前引也下文是正字也音余文字集略云輿載也說文車輿也從車[臼/丌]聲經本此是古今之正形作轝非也㚘音伴[臼/丌]音余也)</span>。</p>
<p>飄颺<span class='note-inline'>(音楊說文云風所飛楊也從風易聲易音陽也)</span>。</p>
<p>戲謔<span class='note-inline'>(上希意反下香約反)</span>。</p>
</div>
<div class='div-other'><a id='mulu2942' />
<p class='h2'>第七卷</p><p>氤氳<span class='note-inline'>(上音因)</span>。</p>
<p>[泳-永+第]唾<span class='note-inline'>(上以之反說文云洟鼻液也從水夷聲下吐臥反說文口液也從口垂聲)</span>。</p>
<p>不瞬<span class='note-inline'>(水閏反說文云瞬目搖也從目舜聲經從旬作眴俗字也)</span>。</p>
<p>夭殤<span class='note-inline'>(上妖矯反杜注左傳云短折曰夭說文屈也從大象形下賞羊反禮記云男女未冠笄而死者曰殤年十九至十六為長殤十五至十二為中殤十一至八歲為下殤八歲已下為無服之殤說文從歹從傷省聲也歹音矝字)</span>。</p>
<p>[麥*酋]<span class='note-inline'>(上昌沼反經本作麨俗字)</span>。</p>
<p>揩拭<span class='note-inline'>(上客皆反博雅云揩摩也說文從手皆聲下舒力反郭注爾疋拭所以清潔也鄭注禮記云淨也說文從手拭聲)</span>。</p>
<p>魚鼈<span class='note-inline'>(下必滅反考工記云鼈內骨者也說文介蟲也從黽敝聲黽音猛)</span>。</p>
<p>黿鼉<span class='note-inline'>(上阮袁反考聲云似鼈而大腹黃而頭斑說文亦大鼈也從黽元聲下堂何反似蜥蝪而大長一丈則為龍水次穴居郭璞云皮可以為皷也說文從黽單聲音那也)</span>。</p>
<p>虬螭<span class='note-inline'>(上祁幽反廣疋云龍有角曰虬說文從虫乚聲下恥知反廣疋曰龍無角曰螭說文若龍而黃北方謂地螻從虫离聲乚音巳由反螻音慺也)</span>。</p>
<p>虵獺<span class='note-inline'>(上食遮反說文云從虫而長象冤曲垂尾之形也上古巢居患虵故相問無他[受-(冗-几+又)+ㄎ]它即今之虵字也下他達反說文云似小狗水居捕魚之獸也從犬賴聲)</span>。</p>
<p>鵝鴈<span class='note-inline'>(上五何反下顏諫反)</span>。</p>
<p>鸜鵒<span class='note-inline'>(上具虞反下容綠反)</span>。</p>
<p>燕雀<span class='note-inline'>(上煙見反郭注爾疋云齊人呼燕為鳦禮記月令亦謂之玄鳥也說文玄鳥也籋口布翅披尾象形也鳦音乙籋女涉反躡也下將藥反顧野王云依人小鳥也說文從少隹聲也)</span>。</p>
<p>䯗股<span class='note-inline'>(上毘詸反正作髀經作䏶俗字也)</span>。</p>
<p>慘然<span class='note-inline'>(上倉感反)</span>。</p>
</div>
<div class='div-other'><a id='mulu2943' />
<p class='h2'>第八卷</p><p>城隍<span class='note-inline'>(音皇爾疋云隍虛也說文云隍城池也有水曰池無水曰隍易云城之復于隍也從阝皇聲)</span>。</p>
<p>村隖<span class='note-inline'>(烏戶反說文云小障也從卩烏聲經作塢俗字也)</span>。</p>
<p>林壑<span class='note-inline'>(呼各反顧野王云壑坈也虛也說文溝也從土㕡聲正作[(止/谷)*又]經作壑俗字形也)</span>。</p>
<p>閃電<span class='note-inline'>(上苫[白-日+(丹-、+十)]反下田鍊反說文云電陰陽相激燿也從雨电音电音申)</span>。</p>
<p>[石*(束/貝)]中<span class='note-inline'>(上青亦反正磧字也說文云磧水渚有石也從石責聲經作磧俗通用字形也)</span>。</p>
<p>擿著<span class='note-inline'>(上呈戟反說文云擿投也下張略反)</span>。</p>
<p>耽樂<span class='note-inline'>(上荅含反孔注尚書云過樂謂之耽毛詩傳云樂之太甚也說文作媅云樂也從女甚聲亦作妉下音洛經本作耽俗字形也)</span>。</p>
<p>愚騃<span class='note-inline'>(牙蟹反蒼頡篇云騃無知也說文行仡皃也從馬矣聲字正形也)</span>。</p>
<p>轅軸<span class='note-inline'>(上音袁說文云轅[車*冉]也從車袁聲下冲六反說文云軸持輪者也從車由聲也)</span>。</p>
<p>鞭撾<span class='note-inline'>(上必綿反下陟爪反聲類云撾捶也古今正字從木過聲也)</span>。</p>
<p>七榻<span class='note-inline'>(吐臘反釋名云榻牀狹而長者曰榻說文從木[日/羽]聲經作㯓俗字[日/羽]音同上)</span>。</p>
<p>耳環璫<span class='note-inline'>(黨郎反)</span>。</p>
<p>涌已<span class='note-inline'>(上容隴反顧野王云涌水波騰也說文從水甬聲甬音同上字)</span>。</p>
<p>靉靆<span class='note-inline'>(上哀代反下臺賴反王逸注楚辤云日月晻默無光也埤蒼云昧不明也古今正字竝從雲愛逮皆聲也)</span>。</p>
<p>[矛*(替-曰+貝)]棓<span class='note-inline'>(上倉乱反下龐講反經作棒又爨竝是俗字今不取也非正用也)</span>。</p>
<p>椎杵<span class='note-inline'>(上直追反經作槌俗字也下昌呂反前已具釋字也)</span>。</p>
<p>錍箭<span class='note-inline'>(上匹迷反方言云箭族廣長而薄者謂之錍說文從金卑聲亦[金*匕]經本作鈹音坡非字形也)</span>。</p>
<p>鏃箭<span class='note-inline'>(上宗鹿反廣雅云鏃鏑也字書矢鋒也說文賴也從今族聲)</span>。</p>
<p>瘢痕<span class='note-inline'>(上音盤下恨恩反)</span>。</p>
</div>
<div class='div-other'><a id='mulu2944' />
<p class='h2'>第九卷</p><p>羖芋<span class='note-inline'>(上孤鄔反下正羊字鄭箋詩云羊牝牝有角曰羖也說文云從羊殳聲也)</span>。</p>
<p>毛[旁*毛]<span class='note-inline'>(博莽反埤蒼云[旁*毛]方言[(厂@炎)*毛]也考聲云毛布也文字典說從毛旁聲亦作[並*毛][(厂@炎)*毛]音紀例反也)</span>。</p>
<p>稗子<span class='note-inline'>(上白賣反杜注左傳云稗草之似穀者從禾卑說文禾別也從禾卑聲也)</span>。</p>
<p>誅戮<span class='note-inline'>(留竹反鄭注周禮云戮猶辱也賈注國語殺也說文從戈翏聲翏音力又反)</span>。</p>
<p>獵師<span class='note-inline'>(上廉葉反鄭箋詩云霄田曰獵賈逵獵取也說文効獵逐禽也從犬巤聲經作[木*(葛-人+乂)]俗字後但有如此字不音者準此鼠者同上)</span>。</p>
<p>頸瓔<span class='note-inline'>(上經郢反說文頸項也從頁巠聲下亦盈反說文云賏頸餙也古文從二貝頁音賢結反巠音經貝音杯妹反也)</span>。</p>
<p>臂釧<span class='note-inline'>(上卑寐反下川戀反義已具釋金光明最勝王經中也)</span>。</p>
<p>釵鋷<span class='note-inline'>(上筞皆反文字集略云釵叉髻也文字典說婦人頭飾也或以金玉為之從金叉聲下女輒反釋名云鋷攝也拔取髮也說文鉆也從金取聲字書作鑷與經本同取音同上鉆音其廉反中字也)</span>。</p>
<p>鹹滷<span class='note-inline'>(上音咸下星亦反爾雅云滷苦也周禮作瀉古今正字義同從水舃聲)</span>。</p>
<p>澆<span class='corr'>漬</span><span class='note-inline'>(上晈堯反下資賜反正體字)</span>。</p>
<p>洗盪<span class='note-inline'>(上西禮反下堂朗反說文云盪滌器也從皿湯聲滌之音亭歷反)</span>。</p>
<p>仾寐<span class='note-inline'>(梵語魚名也經中自音迷私反下旬亦同此訓)</span>。</p>
<p>簿漠<span class='note-inline'>(上傍榑反下音莫也)</span>。</p>
<p>攢酪<span class='note-inline'>(上徂巒反考聲云欑聚也說文義同從木贊聲下音洛釋名云酪乳汁所作也古今正字從酉各聲)</span>。</p>
<p>吮已<span class='note-inline'>(上旋兖反說文云呪欶也從口允聲欶音朔亦作嗽也)</span>。</p>
<p>軀體<span class='note-inline'>(上曲迃反尚書大傅云軀身也說文體也從身區聲)</span>。</p>
</div>
<div class='div-other'><a id='mulu2945' />
<p class='h2'>第十卷</p><p>善瑩<span class='note-inline'>(瑩逈反顧野王云瑩謂摩飾玉使光明也說文玉色也一云石之次玉者也從玉熒省聲案摩飾之瑩從金作鎣從玉者誤也)</span>。</p>
<p>牀尃<span class='note-inline'>(上正床字下撫無反孔注尚書云尃布也說文義同從寸甫聲亦從文作敷經本作敷俗也)</span>。</p>
<p>表裏<span class='note-inline'>(上碑矯反字書云表衣沐也說文上衣也古者衣裘故以毛為表也從毛從衣經作表俗用之字也下音里)</span>。</p>
<p>偝方<span class='note-inline'>(上陪妹反考聲云偕迴靣向外也愽雅後也亦作背)</span>。</p>
<p>翳覆<span class='note-inline'>(上伊計反下豊富反)</span>。</p>
<p>五種子<span class='note-inline'>(中之勇反)</span>。</p>
<p>根子莖子節子合子子子<span class='note-inline'>(五種各加子字也)</span>。</p>
<p>皮[禾*會]<span class='note-inline'>(恢外反蒼頡篇云[禾*會]穅也說文從禾會聲正字也經文從米作糩誤也)</span>。</p>
<p>土凷<span class='note-inline'>(魁外反亦作塊)</span>。</p>
<p>分壃<span class='note-inline'>(居良反鄭注周禮云壃界也說文正作畺從畕三其界畫也亦作疅又作彊畕音同上)</span>。</p>
<p>謫罰<span class='note-inline'>(上陟革反毛詩傳云謫相責也說文罰也從言商聲經作擿亦通下煩襪反說文云辜之小者也言未以力但持刀詈罵則應罰也從力詈聲有從寸作罸者非也)</span>。</p>
<p>牽排<span class='note-inline'>(上遣賢反敗埋反博疋云排推也說文從手從非聲也)</span>。</p>
<p>降惌<span class='note-inline'>(上卷工反下於袁反)</span>。</p>
<p>柯箄羅城<span class='note-inline'>(梵語訛也正字云劫比羅亦名迦毘羅也)</span>。</p>
<p>寐洟羅城<span class='note-inline'>(經本已音此即梵語城名訛也或云[歹*爾]絺羅之國也)</span>。</p>
<p>㪶<span class='note-inline'>(洪屋反王名)</span>。</p>
<p>[諻-王+壬]訾<span class='note-inline'>(上撝委反考聲云諻譖也謗也詈也䚹也經文作毀俗通用也下茲此反鄭注禮記云訾以言毀人也古今正字從言此聲)</span>。</p>
<p>崖龕<span class='note-inline'>(坎甘反)</span>。</p>
<p>稻稈<span class='note-inline'>(干懶反)</span>。</p>
</div></div>
<div class='div-other'><a id='mulu2946' />
<p class='h1'>樓炭經第一卷</p><span class='note-inline'>(十三)</span><p class="byline">玄應撰</p>
<div class='div-other'><a id='mulu2947' /><p>噭嚾<span class='note-inline'>(又作[嘂-ㄐ+人]譥二形同古弔反噭呼也鳴也下歡觀反呼也叫也或作喚又作虈喚二形同)</span>。</p>
</div>
<div class='div-other'><a id='mulu2948' />
<p class='h2'>第二卷</p><p>䲷磔<span class='note-inline'>(古堯反說文䲷不孝鳥也冬至日捕䲷磔之磔竹格反張磔也經文作棹疑誤也)</span>。</p>
<p>當盧<span class='note-inline'>(字冝作顱同力胡反言馬面當顱刻金為之所謂鏤錫也詩注云眉上曰陽刻金飾之今當盧是也)</span>。</p>
<p>帞頭<span class='note-inline'>(莫格反方言云南楚江湘之間曰絡頭字書帞額巾也字從巾經文從㠯作陌非字體也)</span>。</p>
<p>八柧<span class='note-inline'>(古胡反說文柧樓也通俗文木四方為棱八棱為柧言珠有八棱字也)</span>。</p>
<p>諸署<span class='note-inline'>(時去反位也署官也署官者位之表識也治事府寺曰署署猶置也)</span>。</p>
</div>
<div class='div-other'><a id='mulu2949' /></div>
<div class='div-other'><a id='mulu2950' />
<p class='h2'>第四卷</p><p>麨麮<span class='note-inline'>(丘語反字書麥甘粥也蒼頡篇煮麥也)</span>。</p>
</div>
<div class='div-other'><a id='mulu2951' />
<p class='h2'>第五卷</p><p>嶔崟<span class='note-inline'>(綺金反下冝金反謂山阜之勢高下倚傾也楚辤云嶺崟崎峨注云山阜陬隈也[山*(卸-ㄗ+欠)]峨音俄非也陬音則流反)</span>。</p>
</div></div>
<div class='div-other'><a id='mulu2952' />
<p class='h1'>長阿含十報經上卷</p><p class="byline">慧琳撰</p>
<div class='div-other'><a id='mulu2953' /><p><span class='corr'>摶</span>飯<span class='note-inline'>(叚欒反博雅云手握使相著也音聲附持也說文圜也從手專聲也圜音袁也)</span>。</p>
<p>四蛘<span class='note-inline'>(羊掌反經從養作蛘俗字也字書云瘡肉中蟲行也或從手作攁發動也說文搔蛘也從虫羊聲有作痒者不成字也)</span>。</p>
<p>若盂<span class='note-inline'>(禹俱反案盂是高道乞士應器鉢盂也經文從木作杇非也)</span>。</p>
</div>
<div class='div-other'><a id='mulu2954' />
<p class='h2'>下卷</p><p>[卄/(蜀-虫+目)][卄/(蜀-虫+目)]<span class='note-inline'>(默崩反文字釋訓云瞢瞢目不明也爾雅亂也考聲悶也說文從首從䀏䀏音縣苜音日)</span>。</p>
<p>適在<span class='note-inline'>(丁歷反考聲云適猶指實也集訓云適然也經從帝作啻非也)</span>。</p>
<p>郁耆<span class='note-inline'>(上夾六反下音祇梵語西國花名也經文作郁字者錯書形也)</span>。</p>
<p>猗喜<span class='note-inline'>(上音依古人僻用字也本義是依字冝改從依)</span>。</p>
<p>為瞑<span class='note-inline'>(音冥考聲閉目也左傳云謚曰靈而不瞋謚曰成乃暝說文翕目也從目冥聲翕音歆急反)</span>。</p>
</div></div>
<div class='div-other'><a id='mulu2955' />
<p class='h1'>中本起經上卷</p><p class="byline">玄應撰</p>
<div class='div-other'><a id='mulu2956' /><p>拘隣<span class='note-inline'>(此譯云阿若名已知拘隣者姓也初度五人名也一名拘隣二名頗陛三名跋提四名十力迦葉五名摩男拘利)</span>。</p>
<p>怖悸<span class='note-inline'>(古文作痵同其季反字林心動說文氣不定也方言[怡-台+癸]悸也注云謂竦悸也[怡-台+癸]音葵之字)</span>。</p>
<p>屏營<span class='note-inline'>(卑營反謂惶遽也廣雅屏營佂伀也經文作併甫政反說文併也併非此義)</span>。</p>
<p>俱躓<span class='note-inline'>(古文䠟躓二形今作疐同猪吏反通俗文事不利曰躓限至曰礙字)</span>。</p>
</div>
<div class='div-other'><a id='mulu2957' />
<p class='h2'>下卷</p><p>妖冶<span class='note-inline'>(下余者反周易治容誨媱劉巘曰冶妖冶也謂傲自得莊飾鮮明之皃也)</span>。</p>
<p>狂憨<span class='note-inline'>(呼藍反字書憨愚也郭璞曰鵽鳥憨急謂虛勇也)</span>。</p>
<p>靈柩<span class='note-inline'>(渠救反小雅有屍謂之柩空棺謂之櫬禮記在棺曰柩鄭玄柩之言究也白虎通曰柩之言久也夂不復變也)</span>。</p>
<p>焜煌<span class='note-inline'>(胡本反下胡光反方言焜盛也郭璞曰焜煌盛皃也煌明也蒼頡篇煌光也經文作煇字與暉非此用也)</span>。</p>
<p>恂恂<span class='note-inline'>(私巡反論語恂恂如也王肅曰溫恭皃也廣雅云恂恂如也爾雅恂恂戰慄也)</span>。</p>
<p>斑駮<span class='note-inline'>(又作辨同百顏反說文辨駮也蒼頡篇辨文皃也雜色為斑經文作斒方間反斒爛也爛音力間反)</span>。</p>
</div></div>
<div class='div-other'><a id='mulu2958' />
<p class='h1'>七知經一卷<span class='note-inline'>(無字音釋)</span></p></div>
<div class='div-other'><a id='mulu2959' />
<p class='h1'>鹹水喻經一卷</p><p>鹹水<span class='note-inline'>(恰緘反爾雅鹹苦也郭璞云苦即大鹹也說文鹹亦銜也北方味也從[占@必]音鹵咸聲也)</span>。</p>
</div>
<div class='div-other'><a id='mulu2960' />
<p class='h1'>佛說一切流攝守因經</p><p class="byline">慧琳撰</p><p>弊尪<span class='note-inline'>(上毘袂反下烏光反說文尪跛曲脛也字從大象偏曲之形也從尤音汪從王也)</span>。</p>
</div>
<div class='div-other'><a id='mulu2961' />
<p class='h1'>四諦經</p><span class='note-inline'>(十八)</span><p class="byline">玄應撰</p><p>執變<span class='note-inline'>(碑院反變化也易也更也白虎通曰灾變者何變非常也經文作熱誤也字書示無此字也)</span>。</p>
<p>咽瘤<span class='note-inline'>(力周反說文瘤腫也廣雅瘤病也經文從口作[口*留]非字也)</span>。</p>
</div>
<div class='div-other'><a id='mulu2962' />
<p class='h1'>佛說恒水經一卷</p><p class="byline">慧琳撰</p><p>圊圂<span class='note-inline'>(上七精反字書圊亦圂也說文圂廁也從口音韋青聲也下胡困反案說文亦從口從豕經文從水作溷俗字也)</span>。</p>
<p>洿池<span class='note-inline'>(沃孤反廣雅洿深也杜注左傳云濁水不流也說文從夸從水夸音區夸聲也)</span>。</p>
</div>
<div class='div-other'><a id='mulu2963' />
<p class='h1'>本相猗致經一卷</p><p class="byline">玄應撰</p><p>轉依<span class='note-inline'>(倚毛反毛詩傳云依倚也郭璞注方言云依憑也廣雅云依恃也說文從人從衣經文從犬作猗猗者歎辭也非經義也)</span>。</p>
</div>
<div class='div-other'><a id='mulu2964' />
<p class='h1'>佛說緣本致經一卷</p><p class="byline">慧琳撰</p><p>愛訒<span class='note-inline'>(仁振反孔注論語云其言也訒說文從言刃聲)</span>。</p>
<p>眩曜<span class='note-inline'>(上玄絹反賈注國語云眩惑也顧野王云眩亦示幻者也說文從目從玄下遙笑反廣雅曜明也博雅云照也說文從曰翟聲也或作燿同)</span>。</p>
<p>賢儁<span class='note-inline'>(遵峻反淮南子曰才過千人曰儁今通俗作俊說文下從弓惟惟音許惟反雋聲也經文作㑺俗字也)</span>。</p>
</div>
<div class='div-other'><a id='mulu2965' />
<p class='h1'>佛說頂生王故事經一卷</p><p class="byline">慧琳撰</p><p>曩㫺<span class='note-inline'>(囊朗反爾雅曩久也考聲云昔也說文從曰襄聲也下星歷反經作昔俗字也)</span>。</p>
<p>繁稠<span class='note-inline'>(上飯䊟反毛詩傳曰繁稠多也鄭注禮記繁盛也說文從系音覓從敏下胄流反廣雅稠穊也毛詩傳云稠密也說文多也從禾周聲䊟音晚班反音班)</span>。</p>
<p>揚簸<span class='note-inline'>(下波我反毛詩傳曰簸糠者也說文簸揚米去糖也從箕從皮)</span>。</p>
<p>睥睨<span class='note-inline'>(上紕計反下倪計反廣雅云睥視也字書云邪視也淮南子云左睥右睨也說文並從目卑兒皆聲字也)</span>。</p>
<p>眼眴<span class='note-inline'>(玄絹反王注楚辭云眴視皃也說文目搖動也從目旬而聲也旬音同)</span>。</p>
</div>
<div class='div-other'><a id='mulu2966' />
<p class='h1'>佛說文陁竭王經一卷</p><p class="byline">慧琳撰</p><p>勞賚<span class='note-inline'>(上勞到反下來岱反爾雅云賚賜也孔注尚書云賚與也考聲云勞賚相慰問也說文勞從力從熒省賚從來貝也形聲字)</span>。</p>
<p>問訊<span class='note-inline'>(下音辛進反蒼頡篇云訊亦問也毛詩箋云訊言也說文從言從卂卂亦聲也卂音迅也經文作訙俗字非正字也)</span>。</p>
</div>
<div class='div-other'><a id='mulu2967' />
<p class='h1'>佛說鐵城泥犂經一卷</p><p class="byline">慧琳撰</p><p>邠坻<span class='note-inline'>(筆旻反或作幽下帝奚反梵語也不求字義也)</span>。</p>
<p>雨泡<span class='note-inline'>(上音宇下魄茅反考聲云水上浮漚也說文從水從包聲也)</span>。</p>
<p>喙[此/束]<span class='note-inline'>(上兄穢反禮記脩首者進喙說文喙亦口也從口喙聲下即髓反考聲云鳥口也或作[口*束][此/(色-巴+肉)]亦作[此/帝]也古今正字鳥喙也從口束聲也束音次形字也)</span>。</p>
<p>截剝<span class='note-inline'>(上前節反廣雅截割也說文斷也從戈從雀經作截俗字也下拜角反廣雅剝去皮也毛詩箋云剝削也說文割從刀從彔彔音祿)</span>。</p>
<p>槃簁務<span class='note-inline'>(中師綺反地獄名也)</span>。</p>
<p>持矛<span class='note-inline'>(下母侯反說文矛長二丈建於兵車也正體象形作矛字也或作鉾俗字也古文作矛並同也)</span>。</p>
<p>磔開<span class='note-inline'>(竹格反廣雅云磔張也考聲云開也說文從石桀聲經文作柁非也)</span>。</p>
</div>
<div class='div-other'><a id='mulu2968' />
<p class='h1'>古來世時經一卷</p><p class="byline">玄應撰</p><p>炊作<span class='note-inline'>(出為反說文炊爨七亂反從火欠聲)</span>。</p>
<p>比丘咄<span class='note-inline'>(都骨反梵語也)</span>。</p>
</div>
<div class='div-other'><a id='mulu2969' />
<p class='h1'>阿那律八念經一卷</p><p class="byline">惠琳撰</p><p>椷簏<span class='note-inline'>(上胡緘反廣雅云篋謂之椷字書云木篋也說文亦篋也從木咸聲下聾谷反王注楚辭云麤竹器也說文竹高篋也從竹鹿聲字正形也)</span>。</p>
<p>差跌<span class='note-inline'>(上廁師反考聲云不相值也韻詮云參差不齊也下田結反廣雅云跌亦差也考聲足差跌也方言蹶也說文足踢也一云越也從足失聲踢音唐)</span>。</p>
<p>筋緩<span class='note-inline'>(上謹銀反說文筋者肉之力也從竹竹物之多筋者經作䈥俗字也下胡管反鄭注考工記緩寬也爾雅云舒也賈注國語遲也說文從糸音覓爰音袁聲也)</span>。</p>
<p>皮皺<span class='note-inline'>(側救反字書皺皮聚也文字典說皮寬聚也從皮芻聲芻音楚俱反)</span>。</p>
<p>癎癲<span class='note-inline'>(限間反聲類小兒癲病也說文從疒間聲下典年反廣雅癲狂也聲類云風病也說文從疒音女厄反顛聲也)</span>。</p>
</div>
<div class='div-other'><a id='mulu2970' />
<p class='h1'>閻羅王五天使者經一卷</p><p>閻羅<span class='note-inline'>(或名閻磨羅應言夜磨盧迦此譯云雙世也竊謂苦樂並受號之為雙也)</span>。</p>
<p>刓刻<span class='note-inline'>(又作园同五桓反刓削也廣雅刓斷也刻鏤也)</span>。</p>
<p>裹蘊<span class='note-inline'>(於雲反謂聚草蕘束之以爇火者漢書束蘊乞火是也蕘音而消反)</span>。</p>
<p>火燎<span class='note-inline'>(又作[(夕/火)*巢]同力照反說文從炙字正形)</span>。</p>
</div>
<div class='div-other'><a id='mulu2971' />
<p class='h1'>離睡經一卷</p><p class="byline">惠琳撰</p><p>彷徉<span class='note-inline'>(上薄光反下餘章反顧野王云彷徉猶徘徊也古今正字上從彳從方下從彳從羊)</span>。</p>
<p>右脅<span class='note-inline'>(下虛劫反說文脅肚兩膀也從三力作劦從肉經中作脇非)</span>。</p>
</div>
<div class='div-other'><a id='mulu2972' />
<p class='h1'>佛說求欲經一卷</p><p class="byline">惠琳撰</p><p>洗拭<span class='note-inline'>(上西禮反說文洗足也今亦以為洗濯之字從水先聲亦作洒也下尸翼反鄭注儀禮云拭清也郭注爾雅云拭亦清潔也說文從手式聲)</span>。</p>
<p>摶食<span class='note-inline'>(上段欒反前阿含十報經中已釋訖說文圓也從手專聲)</span>。</p>
</div>
<div class='div-other'><a id='mulu2973' />
<p class='h1'>佛說是法非法經一卷<span class='note-inline'>(無字音訓)</span></p></div>
<div class='div-other'><a id='mulu2974' />
<p class='h1'>佛說受歲經一卷</p><p class="byline">惠琳撰</p><p>反戾<span class='note-inline'>(黎計反毛詩箋云戾不善也廣雅云戾亦佷也謚法曰不悔前過曰戾說文從戶從犬也)</span>。</p>
</div>
<div class='div-other'><a id='mulu2975' />
<p class='h1'>佛說梵志計水淨經一卷</p><p class="byline">惠琳撰</p><p>[├/(同-(一/口)+必)/土]<span class='note-inline'>(盧古反杜注左傳[(占@必)/土]确确音坈角反确薄之地也說文西方鹹地從古文[口/(丮-(舉-與)+(栗-木))]字省象塩形也[口/(丮-(舉-與)+(栗-木))]音西)</span>。</p>
</div>
<div class='div-other'><a id='mulu2976' />
<p class='h1'>佛說苦音陰經一卷</p><p class="byline">惠琳撰</p><p>呰懱<span class='note-inline'>(上茲此反鄭注禮記呰毀也說文呵也從口此聲亦作訾下眠結反賈注國語云懱猶滅也箋懱亦輕也說文從心從蔑音與上同經文單作蔑誤也)</span>。</p>
<p>蠅[癸-天+虫]<span class='note-inline'>(上翼陵反毛詩箋云蠅之為蟲污自為黑污黑為白也說文從虫從黽音猛下遭老反蜜齧人而跳也說文從虫從[?乂][?乂]音爪經文作[(夕*?)/虫]訛略也)</span>。</p>
<p>所蛆<span class='note-inline'>(知列反博雅[蜴-勿+工]螫也說文從虫[日/工]聲經文作咥非也螫音適也)</span>。</p>
<p>以鏚<span class='note-inline'>(七績反字書云鏚斧也文字典說鏚亦鉞斧也從金戚聲之字)</span>。</p>
<p>[跳-兆+專]骨<span class='note-inline'>(遄耎反[跳-兆+專]腓膓也文字典說云從足尃聲或作腨同)</span>。</p>
<p>髀骨<span class='note-inline'>(上屏米反說文髀股外骨也正作䯗經文或作䏶者非也)</span>。</p>
</div>
<div class='div-other'><a id='mulu2977' />
<p class='h1'>佛說苦陰因事經一卷</p><p class="byline">惠琳撰</p><p>在釋羇底<span class='note-inline'>(寄冝反梵語不釋字經文作䩭不成字)</span>。</p>
<p>尼拘蔞園中<span class='note-inline'>(縷誅反梵語圜名亦名藍毘尼之圜)</span>。</p>
<p>彷徉<span class='note-inline'>(上音旁下音羊前離睡經已具釋訖也)</span>。</p>
<p>募彼<span class='note-inline'>(摸布反考聲云求也說文廣求也從力從慕省聲字也)</span>。</p>
<p>梟首<span class='note-inline'>(䁶堯反說文倒首字也斷首而倒懸也經作䲷字非也)</span>。</p>
<p>常[疏-(梳-木)+忌]<span class='note-inline'>(其雉反考聲[疏-(梳-木)+忌]者拜而[疏-(梳-木)+危]也說文從足忌聲)</span>。</p>
</div>
<div class='div-other'><a id='mulu2978' />
<p class='h1'>釋摩男本經一卷</p><p class="byline">惠琳撰</p><p>辜磔<span class='note-inline'>(上古吳反孔注尚書云辜罪也鄭注禮記云辜之言枯也謂磔之也說文從辛古聲也經文從羊作辜非也下陟格反已於上文鐵城泥犁經釋訖)</span>。</p>
<p>其頟<span class='note-inline'>(五格反方言頟顙也說文從頁音頡各聲經文從客作額俗字也)</span>。</p>
<p>沛施<span class='note-inline'>(普具反王逸注楚辭云沛行皃也廣雅云沛大也又沛流也說文從水市聲也)</span>。</p>
</div>
<div class='div-other'><a id='mulu2979' />
<p class='h1'>樂想經一卷<span class='note-inline'>(無字音訓)</span></p></div>
<div class='div-other'><a id='mulu2980' />
<p class='h1'>佛說漏分布經一卷<span class='note-inline'>(小乘)</span></p><p class="byline">惠琳撰</p><p>知漏<span class='note-inline'>(樓豆反顧野王云漏猶泄也詩注淮南子云漏失也又曰穿也案法華經云諸漏已盡無復煩惱是也說文從水屚音同上)</span>。</p>
<p>痛劇<span class='note-inline'>(擎戟反顧野王云劇甚也謂更甚於前也古今正字從刀豦音巨聲也經作劇字非也)</span>。</p>
</div>
<div class='div-other'><a id='mulu2981' />
<p class='h1'>阿耨風經一卷<span class='note-inline'>(無字音釋)</span></p></div>
<div class='div-other'><a id='mulu2982' />
<p class='h1'>諸法本經一卷<span class='note-inline'>(無字音釋)</span></p></div>
<p class='juan'>一切經音義卷第五十三</p>
</div><!-- end of div[@id='body'] -->
</body></html>