<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4921' />一切經音義卷第九十七</p><p class="byline">翻經沙門慧琳撰</p>
<div class='div-other'><a id='mulu4922' />
<div class='div-other'><a id='mulu4923' />
<p class='h2'>音廣弘明集上卷</p><p style="margin-left:2em">從第一盡十二。</p>

<div class='div-other'><a id='mulu4924' />
<p class='h3'>廣弘明集前序</p><p class="byline">終南山釋道宣撰</p><p>澆淳<span class='note-inline'>(晈遙反許叔重注淮南子云澆猶薄也說文從水堯聲也)</span>。</p>
<p>情溷<span class='note-inline'>(下魂本反廣雅溷濁也說文亂也從水圂聲圂音魂困反序從昆作混說文謂水豊流皃也非義)</span>。</p>
<p>旋踵<span class='note-inline'>(鍾勇反王注楚辭云踵繼也說文以踵為足跟以此為追逐之踵也從足重聲或從止作歱跟音艮痕反)</span>。</p>
<p>[覈-(白/方)+身]此<span class='note-inline'>(衡草反說文凡考事於覀笮之處邀遮其辭得實覈也從覀敫聲覀音[(暇-日+口)-(巨-匚)+几]賈反敫音擊)</span>。</p>
<p>之蔽<span class='note-inline'>(必袂反杜注云蔽彰也廣疋隱也說文從草敝聲)</span>。</p>
<p>辯駮<span class='note-inline'>(邦邈反顧野王云駮謂不調一也古今正字從馬交聲也)</span>。</p>
<p>窮較<span class='note-inline'>(江岳反鄭玄注尚書大傳云較猶見也古今正字從車駮省聲正作較)</span>。</p>
<p>標舉<span class='note-inline'>(必遙反考聲摽舉也說文從木票票亦聲)</span>。</p>
<p>諒資<span class='note-inline'>(艮尚反考聲詩傳信也說文從言京聲也)</span>。</p>
<p>愚叜<span class='note-inline'>(蘇厚反方言叜考也說文從又灾聲)</span>。</p>
<p>尋繹<span class='note-inline'>(盈隻反方言繹理也郭注云繹繹謂解釋從糸)</span>。</p>
<p>佞倖<span class='note-inline'>(上寧定反說文從女仁聲集作侫俗字也下衡耿反王逸注楚辭云婞很也說文從人幸聲或從女作婞很音痕懇反杜注左傳云很猶戾惡也)</span>。</p>
<p>拔萃<span class='note-inline'>(蒲八反顧野王云拔猶引也說文擢也從手犮聲音盤鉢反下全遂反周易萃者聚也說文從草卒聲也)</span>。</p>
<p>濛泉<span class='note-inline'>(木公反毛詩傳云濛雨貌也說文從水蒙聲也)</span>。</p>
<p>鄭藹<span class='note-inline'>(哀改反人名也)</span>。</p>
<p>綴篇<span class='note-inline'>(上追苪反賈注國語云綴連也說文從糸叕叕亦聲)</span>。</p>
<p>涅緇<span class='note-inline'>(上年鐵反廣雅泥也孔注論語云涅可以染皂也說文黑土在水中日涅從土日聲下滓師反毛詩傳云緇黑色也說文從糸甾亦聲序從水作淄水名出太山也)</span>。</p>
<p>藻鏡<span class='note-inline'>(遭老反孔注尚書云藻謂水草之有文者說文從艸澡澡亦聲王此藻)</span>。</p>
<p>揣義<span class='note-inline'>(初蘃反顧野王云揣謂相量度也說文度高曰揣從耑聲耑音端)</span>。</p>
</div>
<div class='div-other'><a id='mulu4925' />
<p class='h3'>歸正篇第一</p><p>太宰嚭<span class='note-inline'>(丕美反吳太宰名也說文從喜)</span>。</p>
<p>大駭<span class='note-inline'>(衡矮反蒼頡篇駭驚也說文從馬亥聲)</span>。</p>
<p>之墟<span class='note-inline'>(去魚反丘也亦作虛)</span>。</p>
<p>偎人<span class='note-inline'>(烏回反山海經北海之隅有國曰偎人也說文從人畏聲)</span>。</p>
<p>琛麗<span class='note-inline'>(勅林反毛詩傳云琛寶也說文從玉深省聲)</span>。</p>
<p>緘於<span class='note-inline'>(甲銜反說文束篋也從糸咸聲)</span>。</p>
<p>蔡愔<span class='note-inline'>(揖[泳-永+(瑤-王)]反人名也)</span>。</p>
<p>煨[盡-皿+火]<span class='note-inline'>(上猥回反廣雅煨猶煨熅也下似進反杜注左傳云[盡-皿+火]火餘也唐御製孝經序云煨燼之未也說文煨從火畏聲燼正作[盡-皿+火]集作燼俗字)</span>。</p>
<p>婕妤<span class='note-inline'>(上諮妾反下與諸反文字典說云婕妤婦官也並從女疌予皆聲疌音潛葉反)</span>。</p>
<p>范曅<span class='note-inline'>(炎劫反人名也)</span>。</p>
<p>精粗<span class='note-inline'>(醋蘇反亦麤也借音用字也)</span>。</p>
<p>遽然<span class='note-inline'>(渠據反杜注左傳遽猶畏懼也考聲正作遽集作懅經中俗用字也)</span>。</p>
<p>大牴<span class='note-inline'>(丁禮反廣雅[狂-王+氐]略也又云言大略也文字典說或作氐又從牛作牴集從手作牴與此義乖也)</span>。</p>
<p>鼎峙<span class='note-inline'>(上丁領反集作鼎俗字下池里反考聲峙謂特立也說文從山寺聲又作峙)</span>。</p>
<p>茅茨<span class='note-inline'>(上夘色反下字而反廣雅茨覆也說文以茅覆屋也從艸次聲也)</span>。</p>
<p>闞澤<span class='note-inline'>(珂濫反人姓名)</span>。</p>
<p>周顗<span class='note-inline'>(冝豈反)</span>。</p>
<p>卻超<span class='note-inline'>(卿逆反集作此郗俗字也)</span>。</p>
<p>王坦<span class='note-inline'>(灘罕反)</span>。</p>
<p>王謐<span class='note-inline'>(彌必反)</span>。</p>
<p>戴逵<span class='note-inline'>(櫃追反)</span>。</p>
<p>殷覬<span class='note-inline'>(飢義反已上並人姓名也)</span>。</p>
<p>蓍龜<span class='note-inline'>(始移反蒼頡篇蓍策也顧野王云策用以筮者四十九枚楪之為卦也周易云定天下之吉凶莫見乎蓍龜也白虎通曰蓍者信也說文蒿屬也生千歲三百莖也從艸耆聲揲音時設反揲猶數也說文閱待)</span>。</p>
</div>
<div class='div-other'><a id='mulu4926' />
<p class='h3'>集卷第二</p><p>戡濟<span class='note-inline'>(苦甘反或作[今*戈]又作堪勘)</span>。</p>
<p>綜覈<span class='note-inline'>(宗宋反宋忠注太玄經玄綜絕也說文從糸宗聲)</span>。</p>
<p>妙賾<span class='note-inline'>(崢革反劉瓛注周易云賾者幽深極之稱也說文從[〡*臣]責聲[〡*臣]音以之反)</span>。</p>
<p>㮵[糸*(罽-厂)]<span class='note-inline'>(上戰延反考聲㮵檀香木名也下居厲反說文[糸*(罽-厂)]謂西胡毳布也從糸罽聲罽音同上集作罽亦通也)</span>。</p>
<p>繪飾<span class='note-inline'>(回外反孔注尚書云繪會五彩色也鄭注論語云繪畫也說文從糸會聲集從貴作繢謂織絲餘也非餘義也)</span>。</p>
<p>綰攝<span class='note-inline'>(彎板反許叔重注淮南子云綰猶貫也說文從糸官聲鯇音還板反)</span>。</p>
<p>世祖燾<span class='note-inline'>(徒到反帝名也)</span>。</p>
<p>姚泓<span class='note-inline'>(烏宏反人名也)</span>。</p>
<p>跣行<span class='note-inline'>(先殄反說文以足親地也從足先聲也)</span>。</p>
<p>騷擾<span class='note-inline'>(上掃遭反毛詩傳曰騷動也郭注爾雅云謂動搖貌說文從馬蚤聲蚤音早)</span>。</p>
<p>[袖-由+芺][櫱-木+示]<span class='note-inline'>(上夭驕反下言竭反考聲[櫱-木+示]亦妖災也說文衣服謌謠草木之怪謂之妖禽獸虫蝗之怪謂之[櫱-木+示]妖或從衣作袄櫱或從虫作蠥考聲或從女作[櫱-木+女]並通也)</span>。</p>
<p>寬㢮<span class='note-inline'>(廣雅㢮緩杜注左傳㢮猶解也說文從弓㐌聲或作㢮㐌音㐌與此它同也)</span>。</p>
<p>讒死<span class='note-inline'>(仕咸反集文作讒俗字也)</span>。</p>
<p>轞車<span class='note-inline'>(咸黤反考聲載囚車也說文從車監聲集從木作檻說文櫳圈也非轞車義也)</span>。</p>
<p>行溲<span class='note-inline'>(所流反顧野王云少溲謂小便尾也說文從水叜聲集作溲俗字叜音蘇走反)</span>。</p>
<p>[(出/方)*各][(出/方)*各]<span class='note-inline'>(傲高反考聲正作[(出/方)*各]字毛詩云鳴鴈于飛哀鳴[(出/方)*各][(出/方)*各]也說文從口敖敖亦聲集作嗷俗字)</span>。</p>
<p>[縕-囚+(三*三)]之<span class='note-inline'>(伊二反杜注左傳云縊謂經死說文亦經也從糸益聲正體作益集作縊俗字也)</span>。</p>
<p>遺訣<span class='note-inline'>(涓穴反韻詮云訣謂死別也)</span>。</p>
<p>蹷然<span class='note-inline'>(眷月反考聲[起-巳+厥]謂跳起貌也說文從足厥聲或從走作[麩-夫+厥])</span>。</p>
<p>所鐫<span class='note-inline'>(子宣反廣雅鐫鑿也說文從金雋聲雋音泉兖反從弓所射隹也或作俊集從乃作㑺非)</span>。</p>
<p>為龕<span class='note-inline'>(苦甘反廣疋云龕盛也文字典說云所以著佛象處也從龍今聲從合作龕者非也)</span>。</p>
<p>榱棟<span class='note-inline'>(上所追反下冬弄反爾雅云桷謂之榱棟謂之桴郭注云榱屋椽也桴謂穩也周易云上棟下宇以待風雨也說文棟謂屋極也並從木衰東皆聲桴音扶留反穩音殷謹反穩謂檁也檁音臨錦反)</span>。</p>
<p>楣楹<span class='note-inline'>(上美悲反爾雅楣謂之梁郭注云門上橫梁也下亦征反杜注左傳云楹柱也說文云並皆從木眉盈皆亦聲也)</span>。</p>
<p>湫[阿-可+((三*三)/皿)]<span class='note-inline'>(上椒小反考聲湫地下而[阿-可+((三*三)/皿)]也杜注左傳云湫下也下厄戒反顧野王云隘猶迫迮也說文湫從水秋聲隘從阜益聲)</span>。</p>
<p>鄴城<span class='note-inline'>(上嚴劫反地名也在魏說文從邑業聲)</span>。</p>
<p>道晞<span class='note-inline'>(許衣反)</span>。</p>
<p>慧顒<span class='note-inline'>(愚恭反並僧名)</span>。</p>
<p>猥濫<span class='note-inline'>(烏罪反考聲不正而濫也說文從犬畏聲)</span>。</p>
<p>帝嚳<span class='note-inline'>(空穀反考聲古帝号也按王道珪帝紀云帝嚳高辛氏黃帝曾孫喬極之子少昊之孫也都毫說文從告學省聲也)</span>。</p>
<p>[怡-台+(网-ㄨ)]然<span class='note-inline'>(無昉反包咸注論語云不思其義則[网-(ㄨ*ㄨ)+又]然也或作此[网-(ㄨ*ㄨ)+又]也)</span>。</p>
<p>周髀<span class='note-inline'>(蒲禮反古造筭經人)</span>。</p>
<p>旗幟<span class='note-inline'>(上渠基反杜注左傳云旗表也說文從於其聲下昌志反史記人持一表幟廣雅幟幡也說文從巾戠聲[施-也]音偃戠音之習反)</span>。</p>
<p>崔頤<span class='note-inline'>(以之反人名也)</span>。</p>
<p>祁纖<span class='note-inline'>(息廉反亦人名)</span>。</p>
<p>櫛比<span class='note-inline'>(上側瑟反文字典說櫛梳批之總名也從木節聲也)</span>。</p>
<p>鉅鹿<span class='note-inline'>(渠舉反郡名也在邢州也)</span>。</p>
<p>餘熸<span class='note-inline'>(子廉反杜注左傳吳楚之間謂火滅為熸也說文從火朁聲替音接念反)</span>。</p>
</div>
<div class='div-other'><a id='mulu4927' />
<p class='h3'>集卷第三</p><p>溟涬<span class='note-inline'>(衡耿反埤蒼云溟涬水盛貌也說文從水幸聲俗作此涬也)</span>。</p>
<p>女媧<span class='note-inline'>(寡華反考聲古女帝号也顧野王云女媧蛇軀也說文古之神人聖女曰媧變化萬物者也從女咼聲咼音口花反也)</span>。</p>
<p>涿鹿<span class='note-inline'>(丁角反漢書涿郡在上谷今有涿鹿縣案涿鹿者古之黃帝與蚩尤戰所也說文從水豖聲豖音寵綠反蚩音齒之反)</span>。</p>
<p>羿乃<span class='note-inline'>(研計反孔注論語云羿有窮國之君善射者也被其臣寒浞煞之也說文從羽幵聲幵音堅集作羿俗字也)</span>。</p>
<p>夸父<span class='note-inline'>(苦蝸反栝地志云夸父與曰逐走入曰渴比飲大澤未至道渴而死也冲虛經云夸父死棄其尸膏肉所浸生鄧林之彌數千里也孫綽子云鄧林有木圍三萬尋直上千里傍蔭數國也)</span>。</p>
<p>誠亶<span class='note-inline'>(展連反王弼注周易云亶難也桂苑珠叢云亶謂患難之事考聲謂迍邅行不前也或從辵作邅也)</span>。</p>
<p>蓐收<span class='note-inline'>(儒燭反考聲蓐忞西方之神也說文從艸辱聲作收俗字也)</span>。</p>
<p>豢龍<span class='note-inline'>(音患鄭注周禮云養犬豕曰豢說文從豕[券-刀]聲[券-刀]音眷也)</span>。</p>
<p>臨洮<span class='note-inline'>(討刀反漢書臨洮縣名也在隴西郡文字典說從水兆聲集作洮俗字也)</span>。</p>
<p>鍾虡<span class='note-inline'>(渠呂反爾雅云木謂之虡郭注云懸鍾磬之木也鄭注禮記云與郭注爾疋義同說文鍾鼓之樹飾為猛獸從虍異象其下足也虍音虎孤反柎音撫也集從丘作虛古文字)</span>。</p>
<p>倭國<span class='note-inline'>(烏波反郭注山海經云倭國在帶方東大海內以女為俗無針工以丹朱塗身也說文亦東海中國也從人委聲)</span>。</p>
<p>海漘<span class='note-inline'>(述倫反毛詩傳云漘涯也郭注爾雅云涯上平坦而下水深者為漘說文亦水涯也從脣聲)</span>。</p>
<p>跂踵<span class='note-inline'>(上棄止反下鍾勇反山海經有跂踵國人兩足皆大郭注云其人行脚跟不著地也說文並從足支重皆聲跟音根)</span>。</p>
<p>猝除<span class='note-inline'>(村沒反考聲倉猝暴疾貌也說文從犬卒聲)</span>。</p>
<p>偝違<span class='note-inline'>(裴妹反顧野王云背謂違叛也說文或從月作背也)</span>。</p>
<p>渫何<span class='note-inline'>(仙列反毛詩傳云泄去也廣雅泆也說文從水枼聲正作[泳-永+桑]枼音牒也)</span>。</p>
<p>潮汋<span class='note-inline'>(常灼反爾雅云井一有水一无水為瀱汋郭注山海經天井夏有水冬<span class='corr'>无</span>水也說文從水勺聲瀱音居例反)</span>。</p>
<p>之夥<span class='note-inline'>(胡果反方言云凡物盛多齊宋之郊楚魏之際謂之㚌說文從多果聲正作㚌也)</span>。</p>
<p>筦維<span class='note-inline'>(官短反鄭注禮記云筦猶苞也從竹完聲完音桓或有集中從[筦-元]作筦無此字)</span>。</p>
<p>凍餒<span class='note-inline'>(奴罪反國語云君加惠於臣使不凍餒也說文餓也從食委聲)</span>。</p>
<p>盜跖<span class='note-inline'>(之石反古之囟人也)</span>。</p>
<p>莊蹻<span class='note-inline'>(強略反)</span>。</p>
<p>欺詭<span class='note-inline'>(歸毀反考聲詭詐也說文從言危聲集作此詭俗字)</span>。</p>
<p>不啻<span class='note-inline'>(尸志反文字典說云啻過多之辭也從口帝聲也)</span>。</p>
<p>黔首<span class='note-inline'>(巨廉反史記云始皇二十六年更名民曰黔首也說文從黑今聲)</span>。</p>
<p>儴佉之國<span class='note-inline'>(上壞羊反下却迦反梵語西國名也)</span>。</p>
<p>秔米<span class='note-inline'>(格衡反文字典說稻屬也從禾亢亢音康浪反)</span>。</p>
<p>妻孥<span class='note-inline'>(怒都反考聲孥妻子總稱也說文從子奴聲或作帑)</span>。</p>
<p>愉樂<span class='note-inline'>(庚朱反尒疋云愉亦樂也說文從心俞聲也)</span>。</p>
<p>皇頡<span class='note-inline'>(賢結反蒼頡云古造書字人也說文從頁吉聲也)</span>。</p>
<p>方冊<span class='note-inline'>(初革反說文荷命也諸侯受於王象其禮一長一短中有二編或作[竺-二+(狦-(狂-王))]古文字也)</span>。</p>
<p>綴斿<span class='note-inline'>(上竹銳反賈注國語云綴連也說文從叕糸聲叕音誅劣反下音由也)</span>。</p>
<p>嬴正<span class='note-inline'>(驛征反考聲嬴秦姓也始皇正名也說文從女贏省聲)</span>。</p>
<p>挾書<span class='note-inline'>(嫌頰反爾雅挾猶藏也說文從手夾聲夾音甲)</span>。</p>
<p>伋歆<span class='note-inline'>(上居立反下翕金反兩字並人名也)</span>。</p>
<p>荀勗<span class='note-inline'>(上恤旬反下吁玉反人名也)</span>。</p>
<p>淆亂<span class='note-inline'>(上効交反考聲肴雜也廣雅亦亂也或作殽也)</span>。</p>
<p>謝朏<span class='note-inline'>(妃尾反人名也)</span>。</p>
<p>搜進<span class='note-inline'>(瘦[邱-丘+(丑/丑)]反文字典說搜求也從手叜聲叜音蘇走反[邱-丘+(丑/丑)]音側鳩反也)</span>。</p>
<p>祖暅<span class='note-inline'>(居鄧反人名也)</span>。</p>
<p>緗囊<span class='note-inline'>(息良反考聲緗謂淺黃色也從糸也)</span>。</p>
<p>搢紳<span class='note-inline'>(上津信反周禮搢大珪鄭注云臿之於紳帶之間若今之帶斂也說文從手㬜聲正晉字下音申孔注論語云紳大帶也鄭注禮記所以自申約也說文從糸申聲)</span>。</p>
<p>標榜<span class='note-inline'>(愽朗反桂苑珠叢云榜署也從木也)</span>。</p>
<p>覆醢<span class='note-inline'>(訶改反郭注爾雅云醢宍醬也說文從酉[右/皿]聲[右/皿]音右也)</span>。</p>
<p>睨鹿牀<span class='note-inline'>(上倪計反禮記睨而視之猶以為遠也文字典說云目視也從目兒聲也)</span>。</p>
<p>麕麚<span class='note-inline'>(上居筠反劉兆注公羊曰麕麞也說文從鹿囷省聲下革瑕反爾雅云麚雄鹿也說文從鹿叚聲)</span>。</p>
<p>驂馭<span class='note-inline'>(上忩含反毛詩箋云在旁曰驂說文駕之馬也下魚據反顧野王云馭謂指撝使馬也說文並從馬㕘又皆聲)</span>。</p>
<p>騄驥<span class='note-inline'>(上龍燭反穆天子傳云周穆王駿馬名騄耳也下飢義反說文冀謂千里之馬孫陽所相者也並從馬彔冀皆聲彔音祿也)</span>。</p>
<p>妍神<span class='note-inline'>(魚堅反集作妍俗字)</span>。</p>
<p>鄱陽<span class='note-inline'>(蒲波反縣名在豫章也)</span>。</p>
<p>致饋<span class='note-inline'>(逵位反說文饋餉也從食貴聲餉音傷亮反)</span>。</p>
<p>[賜-勿+月]贈<span class='note-inline'>(上豊諷反穀梁傳曰贈死曰[賜-勿+月]杜注左傳云[賜-勿+月]贈喪之物也說文從貝冐聲)</span>。</p>
</div>
<div class='div-other'><a id='mulu4928' />
<p class='h3'>集卷第四</p><p>莞席<span class='note-inline'>(活官反顧野王云莞似蒲而圓也說文草也可以為席也從艸完聲完音桓又作莞)</span>。</p>
<p>草屨<span class='note-inline'>(俱遇反蒼頡篇屨即履也說文從履省婁聲俗作屨也誤)</span>。</p>
<p>爝火<span class='note-inline'>(漿削反呂不韋云爝以爟火也說文即苣火也從火[(爵-(即-ㄗ+寸)+(鬯-凵+囗))*又]聲[(爵-(即-ㄗ+寸)+(鬯-凵+囗))*又]字正從鬯從又集作爵俗字爟音孤玩反)</span>。</p>
<p>沙門衣缽<span class='note-inline'>(半末反與此鉢字同)</span>。</p>
<p>詺我<span class='note-inline'>(名併反考聲詺名也)</span>。</p>
<p>[竺-二+鞠]糱<span class='note-inline'>(上芎鞠反下言竭反孔注尚書云酒醴須麴<span class='corr'>糱</span>以成也說文<span class='corr'>糱</span>牙米也從米辥聲集從麥作[麥*薛]非)</span>。</p>
<p>箴帝<span class='note-inline'>(上汁深反杜注左傳箴諫也說文從竹咸聲)</span>。</p>
<p>確乎<span class='note-inline'>(上苦角反周易云確乎其不可拔也說文堅貌也從石寉聲寉音同上)</span>。</p>
<p>縶以<span class='note-inline'>(張立反詩曰縶之維之說文拘執也從糸執聲集作縶俗字)</span>。</p>
<p>灞上<span class='note-inline'>(百罵反考聲求名也正作霸字從䨣從月䨣音革集中作[溧-木+朋]俗字)</span>。</p>
<p>㳅水<span class='note-inline'>(古文流字)</span>。</p>
<p>連鑣<span class='note-inline'>(表驕反說文鑣馬銜也從金麃音薄交反也)</span>。</p>
<p>埳井<span class='note-inline'>(堪感反埤蒼埳坑也或從欠作坎也)</span>。</p>
<p>榆枋<span class='note-inline'>(上庾朱反下昔方莊生寓言也未詳其義)</span>。</p>
<p>詎有<span class='note-inline'>(渠呂反考聲詎未也古今正字從言巨聲)</span>。</p>
<p>總萃<span class='note-inline'>(聚醉反說文萃聚也從草卒聲)</span>。</p>
<p>禹偰<span class='note-inline'>(先列反偰舜臣名也說文高辛氏之子殷之先也從人契聲)</span>。</p>
<p>筌蹄<span class='note-inline'>(上音詮下弟低反莊子云得魚忘筌得兔忘蹄顧野王云筌則取魚笱也蹄取兔之具也古今正字筌從竹全聲蹄從足帝聲或作<span class='corr'>蹏</span>)</span>。</p>
<p>蹙頞<span class='note-inline'>(上子六反下安葛反孟子云舉疾首䠞頞而相告也說文鼻莖也或從鼻作齃或作頞也)</span>。</p>
<p>赭衣<span class='note-inline'>(之野反郭注方言云赭衣赤也考聲亦赤色也說文赤土也從赤者聲也)</span>。</p>
<p>俚耳<span class='note-inline'>(離止反何休注公羊傳云俚鄙也或從邑作野)</span>。</p>
<p>出敻<span class='note-inline'>(血娉反劉兆注公羊傳云敻深遠貌也說文從人[目/(敲-高)]在穴中[目/(敲-高)]音勳劣反)</span>。</p>
<p>惇史<span class='note-inline'>(都門反爾雅云惇厚也正作此惇說文從心惇聲[亨-了+(日/羊)]音時春反集作惇俗字集作史亦俗字)</span>。</p>
<p>牆茨<span class='note-inline'>(上匠羊反下字而反說文從草次聲集作此墻俗字也)</span>。</p>
<p>蒹葭<span class='note-inline'>(上音兼下革遐反說文兼葭荻蘆未秀者也蒹曰荻葭曰蘆並從草兼叚皆聲也)</span>。</p>
<p>嚫施<span class='note-inline'>(初蔪反集從具作䞋誤也蔪居舋反)</span>。</p>
<p>銓衡<span class='note-inline'>(上音詮郭注尒疋云法律所以銓量輕重也廣雅銓具也稱謂之銓說文亦衡也從金全聲)</span>。</p>
<p>聳於<span class='note-inline'>(粟勇反考聲聳高也)</span>。</p>
<p>鬷蔑<span class='note-inline'>(上總公反下眠結反人名也在春秋時也)</span>。</p>
<p>[脈-月]流<span class='note-inline'>(普賣反說文[脈-月]謂水分流也從反水集從水作派俗用也)</span>。</p>
<p>噲參<span class='note-inline'>(苦恠反人名也)</span>。</p>
<p>亢龍<span class='note-inline'>(康浪反)</span>。</p>
<p>秋獮<span class='note-inline'>(先典反爾雅云秋獵為獮郭注云順煞氣也說文從犬璽聲璽音徙)</span>。</p>
<p>襁褓<span class='note-inline'>(上姜兩反下補道反淮南子云成王幼在襁褓之中也說文襁負兒衣也襁小兒被也並從衣強保皆聲集從糸作繈緥非也)</span>。</p>
<p>僅辭<span class='note-inline'>(勤靳反賈逵注國語云僅猶言纔能也說文從人堇聲堇音謹或作廑㝻也)</span>。</p>
<p>步蠖<span class='note-inline'>(注郭反說文蠖屈伸蟲從虫蒦聲蒦音乙虢反)</span>。</p>
<p>翳蟷<span class='note-inline'>(下音當集中作甞非也案翳蟷者地穴中蜘[虫*宋][虫*真]蟷蟲也居止地穴常閉其戶故號翳蟷背明而居黑暗喻無明羅剎死王食食眾生惠命故云覺翳蟷之附後豺狼喻貪慾之心故云見野狼之對前知危亡之期逼切貪情遂息即能守持齋戒)</span>。</p>
<p>怳焉<span class='note-inline'>(吁往反說文怳失音皃也從心兄聲)</span>。</p>
</div>
<div class='div-other'><a id='mulu4929' />
<p class='h3'>集卷第五</p><p>懾龍<span class='note-inline'>(詹涉反賈逵注國語云懾猶服也說文從心聶聲聶音尼輒反)</span>。</p>
<p>碌碌<span class='note-inline'>(聾穀反埤蒼云碌碌猶砂石之貌也說文從石录录聲也)</span>。</p>
<p>迢然<span class='note-inline'>(庭聊反考聲遠貌也文字典說從辵召聲集從草作[這-言+苕]非也)</span>。</p>
<p>濠上<span class='note-inline'>(上晧高反莊子與惠子遊於濠梁之上也顧野王云濠水名也說文從水豪聲在鍾離郡也)</span>。</p>
<p>玁狁<span class='note-inline'>(上䝱撿反下聿笋反考聲云唐虞謂之[狂-王+(山/黑)]粥周謂之獫狁漢謂之匃奴皆以惡名加之也文字典說云北狄名也並從犬僉允皆聲獫或從嚴作玁[狂-王+(山/黑)]音勳粥音融祝反)</span>。</p>
<p>殲殄<span class='note-inline'>(接廉反毛詩傳云殲盡也說文從歹截聲歹音五割韱音息廉反集作殲彌並俗字也)</span>。</p>
<p>楥榆<span class='note-inline'>(上暄願反爾雅援謂梠可為飲也說文從木爰聲)</span>。</p>
<p>郗儉<span class='note-inline'>(勑知反人名也)</span>。</p>
<p>猱猨<span class='note-inline'>(上奴高反下越元反毛詩傳云猱亦猨屬也郭注尒疋云猨似獼猴而大臂長便捷也說文並從犬柔爰皆聲)</span>。</p>
<p>為蛤<span class='note-inline'>(甘合反禮記云季秋雀入大水為蛤說文蛤有三皆生海海蛤者百歲鷰所化也一名蒲螺老服翼所化也蛤蠣者千歲鴽所化也從虫合聲集云雉化為蛤用事誤)</span>。</p>
<p>為蜃<span class='note-inline'>(辰忍反鄭注周禮云蜃大蛤也大戴禮夏小正雉入淮為蜃說文從虫辰聲集云䴏入海為蜃誤也)</span>。</p>
<p>摹而<span class='note-inline'>(木胡反聲類摹法也埤蒼掩取象也說文䂓也從手莫聲或作摸)</span>。</p>
<p>形躁<span class='note-inline'>(遭到反謚法曰好變動民曰躁說文從足喿聲喿音搔到反集作[彰-章+喿]俗字)</span>。</p>
<p>愒所<span class='note-inline'>(枯滯反杜注左傳云愒貪也郭注爾雅云愒謂貪羨也說文從心曷聲曷音寒葛反羨音延戰反)</span>。</p>
<p>駢拇<span class='note-inline'>(蒲田反下莫厚反莊子云駢拇之指文字典說從馬并聲拇從手母聲)</span>。</p>
<p>譸張<span class='note-inline'>(肘留反孔注尚書云譸張誑也無有相欺或幻者也說文從言壽聲集從車作輈輈車轅也非其義幻音患也)</span>。</p>
<p>戎貊<span class='note-inline'>(盲百反周禮軄方掌九貊之人鄭眾注云北方曰貊說文從豸百聲考聲或作此貊集作狛音碧非義)</span>。</p>
<p>馺然<span class='note-inline'>(蘇合反郭注方言馺馺疾貌也說文從馬及聲)</span>。</p>
<p>梟鴆<span class='note-inline'>(上晈堯反說文不孝鳥也夏至之日捕斬梟首懸於木上磔音竹厄反從鳥在木上也下沈禁反杜注左傳云鴆羽有毒以畫酒飲之則死說文從鳥冘聲冘音餘針反)</span>。</p>
<p>盜鄶<span class='note-inline'>(公外反杜注左傳云鄶在榮陽密縣東北故鄶國也說文從邑會聲)</span>。</p>
<p>棓擊<span class='note-inline'>(龐講反許叔重注淮南子云棓大杖也說文從木咅聲咅音土口反也)</span>。</p>
<p>譎怪<span class='note-inline'>(涓穴反鄭注毛詩云譎諫詠歌依違不直言也說文謬也欺天曰譎從言矞聲矞音維橘反)</span>。</p>
<p>蕞尒<span class='note-inline'>(摧內反杜注左傳云蕞小貌也說文蕞尒小國貌也從草最聲最音子會反集從取作菆音側留反謂麻莖也非集義)</span>。</p>
<p>偓齪<span class='note-inline'>(上於角反下牎捉反王逸注楚辭云偓促拘愚之貌也考聲褊小貌也古今正字偓從人屋聲考聲或作䠎集從齒作齷字書無此字也文字典說齪急促貌也從齒足聲或作齪也)</span>。</p>
<p>狄鞮<span class='note-inline'>(丁奚反禮記五方之人言語不通嗜欲不同達其欲西方日狄鞮也說文從革是聲也)</span>。</p>
<p>納贄<span class='note-inline'>(脂二反文字典說云贄幣也從貝執聲集作贄俗字)</span>。</p>
<p>歉腹<span class='note-inline'>(謙簟反鄭注禮記云歉恨不滿之貌也說文不飽也從欠兼聲集從口作嗛謂口銜食也非集義)</span>。</p>
<p>秋獮<span class='note-inline'>(息淺反前第四卷已釋訖)</span>。</p>
<p>麛卵<span class='note-inline'>(音迷鄭注周禮云麛麋鹿之子也說文從鹿弭聲弭音彌旨反麋音美悲反)</span>。</p>
<p>不燎<span class='note-inline'>(力詔反毛詩傳云火田為燎說文放火也從火尞聲燎音同上集作燎俗字也)</span>。</p>
<p>酣醟<span class='note-inline'>(榮命反說文醟䣱也䣱醟醉也從酉滎省聲䣱音吁句反或從凶作酗)</span>。</p>
<p>刲刳<span class='note-inline'>(上缺圭反廣雅刲屠也說文刲<span class='corr'>刺</span>也從刀圭聲下苦孤反蒼頡篇云刳亦屠也說文從刀夸聲夸音丘瓜反)</span>。</p>
<p>通閡<span class='note-inline'>(魚蓋反與此礙同或有從亥作硋者非也)</span>。</p>
</div>
<div class='div-other'><a id='mulu4930' />
<p class='h3'>集卷第六</p><p>廝徒<span class='note-inline'>(徒移反顧野王云廝謂賤伇也說文從广斯聲或從人作㒋广音儼也)</span>。</p>
<p>蕛稂<span class='note-inline'>(上徒奚反郭注尒雅云似稗布地生穢草也說文從草梯聲梯體鷄反郭注尒雅云莠類也或作節也)</span>。</p>

<p class='h3'>釋佛明第五</p><p>有隙<span class='note-inline'>(卿逆反顧野王云有怨憾也說文從阜[少/日/小][少/日/小]亦聲集作郄晉邑也非隙義)</span>。</p>
<p>王巋<span class='note-inline'>(虧鬼反道士名)</span>。</p>
<p>王堡人<span class='note-inline'>(補道反或作媬地名在郊東也)</span>。</p>
<p>伏釐<span class='note-inline'>(理知反)</span>。</p>
<p>名燾<span class='note-inline'>(桃到反後魏世祖名)</span>。</p>
<p>翼鞬<span class='note-inline'>(建言反亦人名)</span>。</p>
<p>愛賕<span class='note-inline'>(渠留反蒼頡篇賕再請也說文以財枉法相謝也從貝求聲也)</span>。</p>
<p>靡監<span class='note-inline'>(孤五反)</span>。</p>
<p>扞城<span class='note-inline'>(寒旦反杜注左傳禦也說文從手干聲或作桿)</span>。</p>
<p>菲食<span class='note-inline'>(孚尾反馬融注論語云菲薄也說文從草非聲)</span>。</p>
<p>子贇<span class='note-inline'>(委雲反後周帝名也)</span>。</p>
<p>刳斮<span class='note-inline'>(莊略反孔注尚書斮斬也廣雅斷也說文從刀皵省聲也)</span>。</p>
<p>韻竣<span class='note-inline'>(七倫反人名也)</span>。</p>
<p>薰蕕<span class='note-inline'>(上訓雲反下酉周反說文薰香草也蕕臭草也竝從草薰猶亦聲正從[艸-屮]作熏)</span>。</p>
<p>鞅掌<span class='note-inline'>(上央仰反下章壤反毛詩箋云鞅猶荷也掌猶捧也說文從革央聲集從日作映音於朗反謂映[月*(卄/奔)]不明貌也非鞅義)</span>。</p>
<p>王紘<span class='note-inline'>(音宏人名)</span>。</p>
<p>剛愎<span class='note-inline'>(憑逼反杜注左傳愎戾也佷也說文從心复聲复音伏)</span>。</p>
<p>㠀夷<span class='note-inline'>(刀老反孔注尚書云南海島夷也在楊州分界也說文從山鳥聲)</span>。</p>
<p>曰磾<span class='note-inline'>(丁奚反漢書云有侍中金日磾)</span>。</p>
<p>空峒<span class='note-inline'>(毒公反尒雅云北戴北極為空峒也古今正字從山同聲)</span>。</p>
<p>褊隘<span class='note-inline'>(鞭緬反廣雅云褊狹也楚辭智淺褊能也說文從衣扁扁亦聲集從犬作猵誤)</span>。</p>
<p>砮得砥<span class='note-inline'>(上怒都反下之耳反孔注尚書云砥細於礪石也砮中矢鏃丹朱類也文字典說並從石氏奴皆聲氏音是集作砥俗字也)</span>。</p>
<p>執志<span class='note-inline'>(針入反集作縶誤也)</span>。</p>
<p>虞愿<span class='note-inline'>(原眷反人名也)</span>。</p>
<p>詆訶<span class='note-inline'>(上低禮反廣疋云詆毀也郭注方言訶也謂相責也說文詆亦訶也並從氐可皆聲氐音同上集作[言*互]俗字也)</span>。</p>
</div>
<div class='div-other'><a id='mulu4931' />
<p class='h3'>集卷第七</p><p>會盾<span class='note-inline'>(脣準反說文所以扞身蔽目象形字也)</span>。</p>
<p>悒怏<span class='note-inline'>(陰急反考聲云悒恨也蒼頡篇云悒謂不舒皃也說文不安也從心邑聲下央仰反廣雅云怏強也說文不服懟也從心央聲懟音大內反懟怨也)</span>。</p>
<p>荐食<span class='note-inline'>(錢箭反杜注左傳云荐猶數也說文從草存聲)</span>。</p>
<p>褅袷<span class='note-inline'>(上蹄帝反鄭注禮記云褅大祭也下咸甲反白虎通曰三年一袷五年一褅說文並從衣帝合皆聲)</span>。</p>
<p>[袀-二+、]祭<span class='note-inline'>(羊灼反爾疋云夏祭曰[袀-二+、]鄭注云謂新菜可灼也說文從衣勺聲集從禾作䄪非也)</span>。</p>
<p>愀然<span class='note-inline'>(椒小反鄭注禮記云愀謂變動貌也文字典說云愀然不快也從心秋聲也)</span>。</p>
<p>衣盋<span class='note-inline'>(音鉢)</span>。</p>
<p>豺武<span class='note-inline'>(上音柴說文狼屬也從[采-木+(豕-一)]才集從犬作[狂-王+付]非也下音舞本是虎字今作武者為避廟諱也)</span>。</p>
<p>張㢮<span class='note-inline'>(詩紙反說文弓解也於弓)</span>。</p>
<p>范縝<span class='note-inline'>(尼隣反人名也)</span>。</p>
<p>轢帝王<span class='note-inline'>(零的反說文轢踐也從車樂聲)</span>。</p>
<p>掛旛<span class='note-inline'>(上媧畫反或從糸作絓下孚袁反或從巾作幡)</span>。</p>
<p>擊柝<span class='note-inline'>(湯洛反鄭眾注周禮云柝謂戒夜者所擊也周易云重門擊柝以待暴客說文從水槖槖亦聲集作拆亦俗用)</span>。</p>
<p>䖵蟲<span class='note-inline'>(上骨昏反下直中反說文䖵蟲之總也從二虫也)</span>。</p>
<p>終寠<span class='note-inline'>(劬乳反爾雅寠貧也說文從宀婁聲宀音綿也)</span>。</p>
<p>芒屩<span class='note-inline'>(居略反許叔重注淮南子云屩履也說文從履省喬聲也)</span>。</p>
<p>殫生<span class='note-inline'>(多寒反孔注尚書殫盡也說文從歹單聲歹音五遠反集作此殫俗字也)</span>。</p>
<p>稾秸<span class='note-inline'>(上高老反下間八反應[召*刀]注漢書云稭謂槀本也說文禾槀去其皮祭天以為[萩-火+皆]也並從禾高吉皆聲秸從皆作稭)</span>。</p>
<p>苛察<span class='note-inline'>(賀哥反賈逵注國語云苛猶煩也說文從草可聲)</span>。</p>
<p>淆亂<span class='note-inline'>(音肴前釋訖)</span>。</p>
<p>帑藏<span class='note-inline'>(湯朗反說文金布所藏之府此從巾奴聲下昨浪反)</span>。</p>
<p>縑纊<span class='note-inline'>(上頰嫌反下枯謗反說文縑絹也纊綿也並從糸兼廣皆聲也)</span>。</p>
<p>焬帝<span class='note-inline'>(羊向反隋帝号也謚法曰逆天虐人曰煬也)</span>。</p>
<p>婉孌<span class='note-inline'>(上鴛遠反下攣眷反毛詩云婉孌少美貌也說文從女宛聲孌或作[女*(辭-辛)]也)</span>。</p>
<p>冠屨<span class='note-inline'>(上管桓反白虎通云冠文弁冕之總名也下俱芋反蒼頡篇云履屬也說文從履省婁聲)</span>。</p>
<p>徵刻<span class='note-inline'>(恒德反說文劾謂法罪有也從刀亥聲集從力作劾非也)</span>。</p>
<p>須覈<span class='note-inline'>(衡革反前第一卷已釋訖)</span>。</p>
<p>浹旬<span class='note-inline'>(僣叶反鄭注周禮云從甲之酉謂之浹文字典說文從水夾聲)</span>。</p>
<p>蕭瑀<span class='note-inline'>(于矩反)</span>。</p>
<p>薛賾<span class='note-inline'>(仕責反並人名)</span>。</p>
</div>
<div class='div-other'><a id='mulu4932' />
<p class='h3'>集卷第八</p><p>卸騶<span class='note-inline'>(側牛反廣雅云騶馬屬也說文從馬芻聲芻音惻于反)</span>。</p>
<p>縊高<span class='note-inline'>(伊賜反杜注左傳云縊謂自縊也說文從糸益聲)</span>。</p>
<p>覘候<span class='note-inline'>(諂驗反鄭注禮記謂窺視也杜注左傳云覘伺也說文從見占聲)</span>。</p>
<p>懍厲<span class='note-inline'>(臨甚反孔注尚書云懍危懼貌也古今正字從心稟聲稟音筆錦反)</span>。</p>
<p>恂恂<span class='note-inline'>(音旬孔注論語云次序貌也或作循字)</span>。</p>
<p>[斖-且+(烈-列+酉)][斖-且+(烈-列+酉)]<span class='note-inline'>([徼-白+出]匪反考聲[斖-且+(烈-列+酉)][斖-且+(烈-列+酉)]美也集作[斖-且+(烈-列+酉)]俗字)</span>。</p>
<p>何异<span class='note-inline'>(移利反孔注尚書云异已退也說文從[?(十*十)]已聲正體字也集作异俗字[?(十*十)]音俱勇反)</span>。</p>
<p>胎[穀-(一/禾)+(夕*(ㄗ@、))]<span class='note-inline'>(枯角反考聲夘空也)</span>。</p>
<p>落苓<span class='note-inline'>(上郎各反下歷丁反楚辭云惟草木之苓落也考聲云苓謂草葉落也說文草曰霝木曰落或作霝)</span>。</p>
<p>敻期<span class='note-inline'>(火娉反說文遠也字義前釋訖)</span>。</p>
<p>續鳧<span class='note-inline'>(輔膚反毛詩傳云鳧水鳥也說文從鳥几聲几音殊)</span>。</p>
<p>槖籥<span class='note-inline'>(上湯洛反下陽灼反御注老經云橐猶韛也籥笛也說文橐從橐省石聲籥從竹龠龠亦聲韛排賣反㯻音戶本反)</span>。</p>
<p>悝商<span class='note-inline'>(苦回反)</span>。</p>
<p>險巇<span class='note-inline'>(喜冝反王逸注楚辭云險巇猶危也文字典說從山戲聲集作嶬非也)</span>。</p>
<p>大椿<span class='note-inline'>(黜倫反莊子大椿之木八百歲為一春八百歲為一秋古今正字從木春聲也)</span>。</p>
<p>羽蛻<span class='note-inline'>(式銳反說文蛻謂虵蟬所解皮也從虫兊聲)</span>。</p>
<p>班勇<span class='note-inline'>(容腫反西域傳云後漢安帝時西域反叛延光年中班勇為西域長史討定諸國也集從犬作[狂-王+勇]者非也)</span>。</p>
<p>摠論<span class='note-inline'>(賽才反廣雅摠動也字書振也說文從手恖聲集作揌俗字也)</span>。</p>
<p>薦祉<span class='note-inline'>(癡理反毛詩傳云福也左傳云祿也說文從示止聲)</span>。</p>
<p>具茨<span class='note-inline'>(字咨反案具茨山名也在陽翟縣也翟音宅)</span>。</p>
<p>巫覡<span class='note-inline'>(刑擊反說文能齊肅事神也在男曰覡在女曰巫從巫見聲)</span>。</p>
<p>洸洸<span class='note-inline'>(孤黃反文字典說云洸洸水涌光也從水光聲也)</span>。</p>
<p>部袠<span class='note-inline'>(陳栗反或作帙古作袟集作祑非)</span>。</p>
<p>蜫蟻<span class='note-inline'>(上骨魂反說文蜫蟲總名正作䖵下冝倚反或從豈作螘也)</span>。</p>
<p>爝螢<span class='note-inline'>(上將藥反前第四卷已釋訖上迴營反爾疋云螢火即照也文字典說從虫熒省聲也)</span>。</p>
<p>未旭<span class='note-inline'>(吁玉反毛詩傳云旭謂日始出昕之時也說文從日九聲)</span>。</p>
<p>瀛博<span class='note-inline'>(亦成反案瀛博地名也在趙集作嬴俗字)</span>。</p>
<p>愀然<span class='note-inline'>(椒小反前第七已釋)</span>。</p>
<p>覬欲<span class='note-inline'>(飢義反說文覬望也從見豈聲)</span>。</p>
<p>硌硌<span class='note-inline'>(郎各反老經云硌硌如石也說文從石各聲也)</span>。</p>
<p>信侅<span class='note-inline'>(改哀反考聲侅奇也謂人事奇異也說文奇侅非常也從人亥聲)</span>。</p>
</div>
<div class='div-other'><a id='mulu4933' />
<p class='h3'>集卷第九</p><p>鷹鸇<span class='note-inline'>(上臆令反或作雁下淅然反郭注爾雅云鸇鷂屬也說文從鳥亶聲亶音且)</span>。</p>
<p>眠帊<span class='note-inline'>(普嫁反廣雅云帊幞也說文亦幞也從巾巴聲也)</span>。</p>
<p>刳命<span class='note-inline'>(苦孤反蒼頡篇云刳猶屠也說文從刀夸聲夸音丘于反)</span>。</p>
<p>鬲戾<span class='note-inline'>(上[余*并]厄反說文隔障也從阜鬲聲考聲云正作[甚-匹+(岡-山+十)])</span>。</p>
</div>
<div class='div-other'><a id='mulu4934' />
<p class='h3'>集卷第十</p><p>樸[(林/日)*ㄆ]<span class='note-inline'>(普角反王弼注老經云樸真也或從卜作朴集作散俗字也)</span>。</p>
<p>祕賾<span class='note-inline'>(鋤革反劉瓛注周易云賾者幽深之極稱也說文從[(厂-一)*臣]責聲也)</span>。</p>
<p>培塿<span class='note-inline'>(上蒲后反下樓苟反杜注左傳云培塿小阜也說文並從土咅婁皆聲咅音吐苟反)</span>。</p>
<p>隆崫<span class='note-inline'>(群物反說文山短高貌也從山屈聲或作崛也)</span>。</p>
<p>磧礫<span class='note-inline'>(上清迹反下零的反顧野王云磧礫之坻也廣雅云磧謂水淺石見也說文礫小石也並從石責樂皆聲坻音遲集作礰謂石聲也非此義也)</span>。</p>
<p>渤澥<span class='note-inline'>(上蒲沒反下諧買反說文云渤澥東海名也並從水勃解皆聲)</span>。</p>
<p>泓澄<span class='note-inline'>(烏宏反廣雅云泓泓深也說文深大也從水弘聲)</span>。</p>
<p>理襲<span class='note-inline'>(尋立反顧野王云習謂積習也或作習字並通)</span>。</p>
<p>氓俗<span class='note-inline'>(麥耕反劉熙注孟子云遠郊之界稱氓說文眠民也從亡民聲集作珉俗字)</span>。</p>
<p>舉厝<span class='note-inline'>(麤路反鄭注禮記云措猶施也或從手作措又作錯)</span>。</p>
<p>耐酒<span class='note-inline'>(乃伐反顧野王云耐猶能也說文從而從寸)</span>。</p>
<p>覆巢<span class='note-inline'>(鋤交反毛詩箋云鵲之作巢說文鳥在木上巢從木象形也集從手作摷音責交反非巢義字正體作此巢)</span>。</p>
<p>攘災<span class='note-inline'>(若羊反方言攘止也說文除也從手襄聲集從禾作穰非)</span>。</p>
<p>慕藺<span class='note-inline'>(鄰刃反人姓也案六國時趙將藺相如也前漢司馬長卿有慕藺之志德故亦名相如也)</span>。</p>
<p>逭服<span class='note-inline'>(活翫反郭注尒疋云逭謂更易也方言謂轉也說文從辵官聲也)</span>。</p>
<p>肴乾<span class='note-inline'>(効交反毛詩箋云凡非穀而食之曰肴說文從肉爻亦聲集作餚俗字也)</span>。</p>
<p>厄滿<span class='note-inline'>(只移反鄭注禮記巵酒漿器也說文圜器也所以節飲食象人形也巴在其下也圜音還)</span>。</p>
<p>麑卵<span class='note-inline'>(米雞反前第五卷已釋訖考聲或作麛)</span>。</p>
<p>朷樹<span class='note-inline'>(蒙卜反說文朷斫桑也從刀木木亦聲)</span>。</p>
<p>僅稱<span class='note-inline'>(勤靳反前第四卷已釋訖)</span>。</p>
<p>氣悸<span class='note-inline'>(葵季反說文心驚動也從心季聲或亦聲作痵也)</span>。</p>
</div>
<div class='div-other'><a id='mulu4935' />
<p class='h3'>集卷第十一</p><p>墨翟<span class='note-inline'>(亭的反人名也)</span>。</p>
<p>羽翊<span class='note-inline'>(餘識反說文翊飛貌也從羽立聲或作翼也)</span>。</p>
<p>緱氏<span class='note-inline'>(狗侯反縣名在河南)</span>。</p>
<p>苲融<span class='note-inline'>(藏作反人姓也)</span>。</p>
<p>跱立<span class='note-inline'>(馳里反廣雅云跱止也或從止作峙)</span>。</p>
<p>哇哥<span class='note-inline'>(於佳反蒼頡篇云哇謳也或從欠作㰪謳音烏侯反)</span>。</p>
<p>庖犧<span class='note-inline'>(上鮑茅反下音希說文亭云庖羲氏之王矢下即三皇也庖從广包聲羲從兮義聲或作羲)</span>。</p>
<p>墋黷<span class='note-inline'>(上楚錦反下同祿反陸機漢祖功臣頌云茫茫宇宙上墋下黷也李善注云言亂常也墋謂不清澄之皃也黷媟也媟猶慢也媟音思列反也)</span>。</p>
<p>波振<span class='note-inline'>(真刃反集從辱作搙誤寫)</span>。</p>
<p>式閭<span class='note-inline'>(升力反孔注尚書云商容賢人紂所貶退武王式其聞巷以禮賢也考聲袁也說文從工弋聲集作軾謂車前橫木也非義)</span>。</p>
<p>絓是<span class='note-inline'>(胡卦反文字典說絓挂也從糸圭聲)</span>。</p>
<p>斯訃<span class='note-inline'>(麩付反鄭注禮記訃至也或作赴又作䟔又作赴並通)</span>。</p>
<p>版泉<span class='note-inline'>(拔僈反地名恬地志云杜注左傳阪泉在廣寗涿縣也或作阪字書不定不審孰是)</span>。</p>
<p>繳大<span class='note-inline'>(章若反顧野王云繳即矰矢射也說文從糸敫聲敫音羊灼反)</span>。</p>
<p>洶水<span class='note-inline'>(凶鞏反顧野王云洶謂波滕之貌也說文從水匃聲也)</span>。</p>
<p>昏墊<span class='note-inline'>(點念反注尚書墊溺也說文從土執聲集作墊俗字也)</span>。</p>
<p>採芑<span class='note-inline'>(欺紀反毛詩云薄言採芑是也又文章名也採或作釆集從已作芑字誤)</span>。</p>
<p><span class='corr'>汧</span>渭<span class='note-inline'>(挈堅反汧水出扶風汧縣西北入渭也從水开开亦聲集作[冰-水+(一/廾)]俗字)</span>。</p>
<p>浞篡<span class='note-inline'>(仕角反孔注論語云寒浞羿阜也說文從水足聲也)</span>。</p>
<p>綈衣<span class='note-inline'>(弟奚反說文厚繒也從糸弟聲也)</span>。</p>
<p>桐宮<span class='note-inline'>(動東反孔注尚書云桐官湯葬地也集從邑作[邱-丘+同]字書無此[邱-丘+同]字也)</span>。</p>
<p>沕滑<span class='note-inline'>(旻筆反)</span>。</p>
<p>磅礴<span class='note-inline'>(上蒲忙反下旁博反考聲磅礴廣大貌也)</span>。</p>
<p>尺鷃<span class='note-inline'>(鵶澗反莊子云窮髮之北有鳥名曰鵬翼若垂天之雲摶扶搖而上九万里尺鷃笑之曰我騰躍上不過仞下翱翔蒿萊之間此亦飛之至也而彼且奚適也春秋運斗樞曰機星散為鷃常晨鳴如鷄也尺或作[厂@千]也)</span>。</p>
<p>井蛙<span class='note-inline'>(鳥蝸反說文蝸即蝦蟇也或從黽也作鼃象形字也黽音盲耿反)</span>。</p>
<p>匏瓜<span class='note-inline'>(鮑包反何晏注論語云匏瓠也說文從夸從包取其固可包藏物也包亦聲夸音丘于反也)</span>。</p>
<p>詎述<span class='note-inline'>(渠御反前釋訖)</span>。</p>
<p>玉牒<span class='note-inline'>(恬協反說文牒札也從井枼聲枼音同上集從言作諜杜注左傳云諜簡也非玉牒義也)</span>。</p>
<p>並騖<span class='note-inline'>(無付反顧野王云騖疾馳也說文從馬敄聲敄音武)</span>。</p>
<p>饔人<span class='note-inline'>(擁恭反鄭注周禮云饔者割烹煎和之稱也說文熟食也從食雍聲)</span>。</p>
</div>
<div class='div-other'><a id='mulu4936' />
<p class='h3'>集卷第十二</p><p>䊸屈<span class='note-inline'>(迂于反說文紆亦屈也從糸亐聲)</span>。</p>
<p>惇史<span class='note-inline'>(頓昆反爾雅云惇厚也賈注國語云大也或為敦字)</span>。</p>
<p>斮髓<span class='note-inline'>(莊略反廣疋斮斷也說文從斤昔聲也)</span>。</p>
<p>旁習<span class='note-inline'>(蒲黃反孔注尚書云四方旁求之也說文從上方聲集作從人作仿音芳往反謂仿佛也非集義佛音符勿反也)</span>。</p>
<p>覶縷<span class='note-inline'>(力戈反顧野王云覶縷猶委曲也說文從見[辭-辛]聲考聲正作覶[辭-辛]音)</span>。</p>
<p>臠膾<span class='note-inline'>(上攣免反顧野王云謂切肉為胾也說文胾亦臠也從肉䜌聲䜌音戀員反胾音側記反下骨外反說文細切肉也從肉會聲也)</span>。</p>
<p>醑醪<span class='note-inline'>(上息旅反考聲醑酒清而美也毛詩云有酒湑我文字典說從水胥聲集作醑考聲即有此字玉篇無下老刃反世本云儀狄作酒醪變五味也宋忠注云儀狄禹時人也說文從酉翏聲)</span>。</p>
<p>田埜<span class='note-inline'>(驛者反毛詩傳云郊外謂之野集作埜古文字也)</span>。</p>
<p>雙穟<span class='note-inline'>(朔江反說文<span class='corr'>隹</span>二牧也從雔又持之集從反作雙俗字下隨醉反毛詩傳曰穟苗好美也說文從禾遂聲)</span>。</p>
<p>殫紀<span class='note-inline'>(多安反前第七卷釋訖)</span>。</p>
<p>絣繩<span class='note-inline'>(上百肓反考聲[糸*井]絡也說文從糸并聲下食蠅反宋忠注世本云繩所以取直也說文從糸蠅省聲集作繩俗字)</span>。</p>
<p>鞭撻<span class='note-inline'>(必綿反顧野王云鞭用革朾罪人也說文從革便聲下灘達反孔注尚書云撻笞也說文從手達聲集從革作韃非也)</span>。</p>
<p>第纂<span class='note-inline'>(撮夘反)</span>。</p>
<p>閬州<span class='note-inline'>(音浪說文巴郡有閬中縣也案即今之閬州也)</span>。</p>
<p>酒鮭<span class='note-inline'>(戶佳反蒼頡篇食肴也說文膎脼也或從月作膎也)</span>。</p>
<p>乾腒<span class='note-inline'>(巨魚反鄭注周禮腒乾雉也說文北方謂鳥腊音昔曰腒從月居聲集從吝作[月*(希-巾+ㄙ)]字書無此字也)</span>。</p>
<p>妍醜<span class='note-inline'>(齧堅反廣雅云妍好也說文從女开聲开音堅)</span>。</p>
<p>桑㯏<span class='note-inline'>(公祿反說文從禾殼聲殼音苦角反集作穀俗也)</span>。</p>
<p>䝻貯<span class='note-inline'>(舉魚反廣雅云䝻賣也說文從貝居聲)</span>。</p>
<p>笈多<span class='note-inline'>(渠輒反西國僧梵名也集作岋非)</span>。</p>
<p>張泮<span class='note-inline'>(普半反人名也)</span>。</p>
<p>弗省<span class='note-inline'>(星井反禮記省猶察也說文從眉省中聲作省古文字集從心作惺字書無此字也)</span>。</p>
<p>長惛<span class='note-inline'>(昏困反廣雅云惛癡也毛詩箋云無所知之人也說文從心昏聲也)</span>。</p>
<p>鶂響<span class='note-inline'>(倪擊反杜注左傳云鶂水鳥也孟子云惡用是鶂者為哉也劉熈注云鶂謂鵝鳴聲也或作鷁鶂鷊下香仰反或從言作響又作[鄉/曲]正從音作響集從向作嚮非也)</span>。</p>
<p>殃疣<span class='note-inline'>(尤救反蒼頡篇云疣病也說文從疒尤聲或作[病-丙+又]肬集作疣俗字)</span>。</p>
</div></div>
<p class='juan'>一切經音義卷第九十七</p></div>
</div><!-- end of div[@id='body'] -->
</body></html>