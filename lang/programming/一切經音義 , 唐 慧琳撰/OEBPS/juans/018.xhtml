<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu694' />一切經音義卷第十八</p><p class="byline">大唐翻經沙門慧琳撰</p>
<div class='div-other'><a id='mulu695' />
<div class='div-other'><a id='mulu696' />
<p class='h2'>大乘大集地藏十輪經音并序</p><p>從第一盡第十。</p>
<p>旭照<span class='note-inline'>(上許獄反毛詩云旭日始旦也說文云旭明也日旦出皃從日九聲)</span>。</p>
<p>原隰<span class='note-inline'>(上危袁反下尋立反杜注左傳云高平曰原下濕曰隰公羊傳云下平曰隰說文阪下濕也從阜㬎聲㬎音他答反)</span>。</p>
<p>發軫<span class='note-inline'>(上方襪反考聲云發動也起也舉也去也說文䠶發從弓癹箭發聲也癹音普沫反下之忍反許叔重注淮南子云軫轉也義取創轉車輪即分轍也或從田作畛楚辭曰田邑千畛王逸注云畛陌土各趣一途詳製序者文含兩意故雙舉之備其文義也說文井田問陌也形聲字亦會意字也)</span>。</p>
<p>分逵<span class='note-inline'>(匱為反爾雅云交道九達謂之逵郭注云交道四出復有旁通曰逵左傳云及大逵不及道也似龜背之文形也)</span>。</p>
<p>普洽<span class='note-inline'>(咸甲反蒼頡篇云洽徹也說文洽霑也形聲字也)</span>。</p>
<p>[醇-子+(日/辛)]化<span class='note-inline'>(順倫反易曰萬物化醇俗作淳三蒼云淳濃也孔注尚書云[醇-子+(日/辛)]粹也說文淳粹不雜也文字典說云不澆酒也純美也從酉[古/日/羊]聲也[古/日/羊]音同上粹音雖醉反)</span>。</p>
<p>澆風<span class='note-inline'>(皎堯反許叔重注淮南子云澆薄也)</span>。</p>
<p>沉痼<span class='note-inline'>(音固或作㽽禮記曰身有痼疾說文云久病曰痼從疒固聲也)</span>。</p>
<p>濅遠<span class='note-inline'>(井禁反去聲字也亦作[窪-圭+(帚/又)]顧野王云浸漸也易曰浸而長也王逸注楚辞曰猶稍稍也亦長時沉㲻也文字典說云浸謂引之所灌者從水從[窪-圭+(帚/又)]省聲)</span>。</p>
<p>陶坏器<span class='note-inline'>(上唐勞反廣雅陶化也或作陶又音姚亦通會意字也下普盃反說文瓦器未燒曰坏從土從盃省聲)</span>。</p>
<p>沃石田<span class='note-inline'>(烏谷反賈注國語云沃美也說文溉灌也從水夭聲)</span>。</p>
<p>譜第<span class='note-inline'>(或作諩亦同晡古反釋名云譜布也文字典說云稽諸譜牃布列見其事也從言普聲)</span>。</p>
<p>失魄<span class='note-inline'>(上失字說文從手從乙今隸書變體急書作失。下普伯反左傳曰心神之精爽是謂之魂魄。陽精為魂陰質為魄。易曰精氣為物遊魂為變。杜注左傳云魄形也。尚書云哉生魄。孔注云魄生明死也。又曰始生魄月十六日也文字典說云魄陰神也魄迫也著人也。顧野王云魄者謂月之形無光處暗晦者也。說文月始生魄然也承大月二日承小月三日古文作[栗-木+朔]古今正字魂魄二字並從鬼。形聲字也)</span>。</p>
<p>淪滯<span class='note-inline'>(上律均反孔注尚書云淪沒也毛詩云河水清且淪說文云水淪為淪從水侖聲侖音同上)</span>。</p>
<p>鍼石<span class='note-inline'>(上枕任反案鍼者醫工之鍼炙也不可使分毫差失石者所服之乳石藥也服者本求延年益壽若將息失度即暴敗之憂立至矣)</span>。</p>
<p>纖毫<span class='note-inline'>(上相閻反廣雅纖微也方言云細小也毫即分毫)</span>。</p>
<p>易[乎-丁+ㄎ]<span class='note-inline'>(上夷地反下音乎正體字)</span>。</p>
<p>屬有<span class='note-inline'>(鍾辱反杜注左傳屬會也又云託也說文屬聯也序經者自慶奉三藏法會預此譯經可以託茲慧命聯嗣法燈照明未悟)</span>。</p>
<p>學架<span class='note-inline'>(瓨角反考聲云放習也識也孔注尚書云學教也顧野王云受人之教也說文云上所施下所効也乃是古文斅字也覺悟也教之聲也說文斅字從攴學聲今學字從冖冖音覓冖曚也從孝省去攴從臼從冖子聲轉注字亦會意字下架字音加訝反)</span>。</p>
<p>溟渤<span class='note-inline'>(上覓瓶反集訓云溟昧也暗也溟渤者大海之別名也從水形聲字也)</span>。</p>
<p>以索亡珠<span class='note-inline'>(所革反俗字也正作索方言索取也借音字也本音桑洛反今不取說文云草木有莖葉可為繩索故從[山/小]普末反從糸象形字也今隷書通作索變體書也)</span>。</p>
<p>蹈龍宮<span class='note-inline'>(上堂到反說文蹈踐也從足舀聲)</span>。</p>
<p>㪅馥<span class='note-inline'>(房福反韓詩馥香皃也)</span>。</p>
<p>三量<span class='note-inline'>(良仗反此義世親<span class='corr'>已</span>前所立三量現量比量至教量謂陳那已後至教量攝入比量中唯立二量)</span>。</p>
<p>昉以<span class='note-inline'>(方[网-(ㄨ*ㄨ)+又]反撰經序人名也即大唐三藏玄弉法師下翻經大德僧昉法師也自說製序之由譯經時也)</span>。</p>
<p>反魂<span class='note-inline'>(十洲記云聚窟洲在西海中洲也。此上有大樹似此國楓香聞數百里名為反䰟樹。伐取其樹於玉釜中煮取汁。更以微火熟煎之如黑鍚令可丸名火驚精香。亦名震靈丸。亦名反生香。亦名人鳥精。亦名却死香。凡有五名。燒之香氣遠聞。死尸在地聞香仍活。漢延和三年武帝行幸安定宮。西國月支王遣使獻反䰟香四兩集絃膠神猛獸黃色甚小威伏百邪之[(魅-ㄙ)-未+(网-(ㄨ*ㄨ)+又)]魎。帝親試之皆有驗矣。帝輕之於後不覺失其使者及獸等莫知所之潛歸西國)</span>。</p>
<p>染翰<span class='note-inline'>(寒岸反或從毛作㲦考聲云獸毫毛也可以製筆故云㲦墨周書曰文㲦若彩鷄言文章綺煥也筆能橋奮故呼筆為摛㲦)</span>。</p>
<p>操紙<span class='note-inline'>(草刀反說文云操持也或作[敲-高+喿]古字也)</span>。</p>
<p>疇咨<span class='note-inline'>(宙流反鄭注禮記疇發也王注楚辞云二人為疇疇亦匹也下姉私反爾雅咨謀也說文謀事曰咨形聲字也)</span>。</p>
<p>伉談<span class='note-inline'>(上康浪反杜注左傳云伉敵也伉儷匹偶也桂苑珠叢云敵對論議曰伉談)</span>。</p>
<p>螢暉<span class='note-inline'>(上惠扄反爾雅螢火即炤也郭注云夜飛於空腹下有光者禮記月令云腐草化為螢古今正字從虫熒省聲也)</span>。</p>
</div>
<div class='div-other'><a id='mulu697' />
<p class='h2'>大乘大集地藏十輪經卷第一</p><p>佉羅帝耶山<span class='note-inline'>(上羌伽反梵語山名也或譯為騾林山十寶山之一山也亦是七金山之一數接近須彌高四萬踰繕那光味仙人居住此山習驢脣仙所傳玄象列宿法)</span>。</p>
<p>苾蒭<span class='note-inline'>(上毘力反下楚俱反今以字錯響梵音不求字義梵云苾蒭唐云乞士亦名能破破猶毀也破有多義或破惡業或破煩惱此無正譯故存梵語)</span>。</p>
<p>雨大香雨<span class='note-inline'>(上雨字去聲于句反下雨字上聲于矩反說文雨字象形)</span>。</p>
<p>三界<span class='note-inline'>(皆薤反或書畍字訓用一種梵云怛[口*束*頁]（二合轉舌）路（引）枳（二合）唐云三界即欲界色界上下倫次摠有二十八重諸天或依山地或依虗空隨業而住旁盡三千大千百億須彌䥫圍上窮有頂冥空下極風輪空界摠曰娑訶古譯名娑婆世界是也)</span>。</p>
<p>浮泡<span class='note-inline'>(普包反方言泡盛也江淮之間語也郭璞注云泡洪漲皃也水上浮漚也)</span>。</p>
<p>欻然<span class='note-inline'>(熏欝反蒼頡篇云欻猝起也猝音倉訥反西京賦曰欻從背見薛琮曰欻忽也)</span>。</p>
<p>增彊<span class='note-inline'>(巨良反爾雅彊當也郭璞曰彊者好與物相當也從弓畺聲也)</span>。</p>
<p>帝釋<span class='note-inline'>(三藏云帝是唐言釋是梵語略也正梵音云[飢-几+樂]羯囉唐語翻而譯之義當勇決舊譯文略但云帝釋今循古譯故雙舉之)</span>。</p>
<p>以頌<span class='note-inline'>(徐用反鄭略周禮云頌誦也容也考聲頌者歌盛德之詩羙其形容告于神明故謂之頌)</span>。</p>
<p>不測<span class='note-inline'>(楚側反禮記曰無測未至鄭玄曰測意度也或經誤從心作惻非此用也)</span>。</p>
<p>大刧<span class='note-inline'>(劒業反梵語唐曰長時不限年歲也)</span>。</p>
<p>盛貯<span class='note-inline'>(上音成鄭注周禮在器曰盛下張呂反說文貯積也從貝宁聲)</span>。</p>
<p>車乘<span class='note-inline'>(承證反廣雅乘駕也鄭注云四匹為乘謂二偶也古號為駟馬車)</span>。</p>
<p>所憑<span class='note-inline'>(被氷反周書曰凭玉几說文作凭方言云楚人名怒為憑或名為滿郭璞注云憑憑恚怒皃也經取怒滿義也)</span>。</p>
<p>船橃<span class='note-inline'>(煩襪反方言云泭謂之箄箄謂之筏筏者秦晉間通語王逸注楚詞云編竹木浮於水曰栰楚人謂之[木*箄][木*箄]音敗埋反[木*箄]即柎泭二字音用並同芳于反[木*箄]即筏也經文作筏俗字也正體從木發聲也)</span>。</p>
<p>如塹<span class='note-inline'>(妾焰反廣雅塹坑也玉篇謂城池也周書曰無渠塹而守是也亦謂之城隍也)</span>。</p>
<p>清泠<span class='note-inline'>(歷丁反王逸注楚辞云冷清凉風皃顧野王曰冷然解寤之意也經從冰非也)</span>。</p>
<p>貧匱<span class='note-inline'>(逵位反鄭注禮記云匱乏也毛詩傳匱竭也說文匣也從匚音方貴聲)</span>。</p>
<p>稼穡<span class='note-inline'>(上加訝反下疎力毛詩不稼不穡傳曰種之曰稼歛之曰穡說文從禾嗇聲也從來㐭也來者㐭而藏之故田夫謂之嗇夫也)</span>。</p>
<p>水激<span class='note-inline'>(經亦反王逸注楚詞云激感也莊子注者激也司馬彪曰流隱曰激說文水礙邪疾波也形聲字也)</span>。</p>
<p>銷釋<span class='note-inline'>(上音消頋野王云銷散也楚辞減毀也說文鑠金也形聲字也)</span>。</p>
<p>悚懼<span class='note-inline'>(上粟勇反下音具字書悚懼戰慄也三藏云梵文意取心驚毛竪為懼也)</span>。</p>
<p>儼然<span class='note-inline'>(上魚撿反爾雅儼敬也曲禮曰儼若思鄭玄曰矜莊皃也人之坐思容貌儼然是此義也)</span>。</p>
<p>首楞伽摩<span class='note-inline'>(梵語唐云健行)</span>。</p>
<p>三摩地<span class='note-inline'>(唐言等持亦名為定)</span>。</p>
<p>谿澗<span class='note-inline'>(輕鷄反下間莧反爾雅曰水注川曰谿山陿水中曰㵎竝形聲字也)</span>。</p>
<p>溝壑<span class='note-inline'>(上古侯反鄭注周禮云溝所以通水於川者也廣四尺深四尺曰溝下訶各反鄭注禮記壑坈也爾雅壑虗也郭注云謂坑塹丘墟耳說文壑溝也從叡從土)</span>。</p>
<p>蠱毒<span class='note-inline'>(上音古又音野今取上音古字林云腹中蟲也蟲癥病害人也從皿蟲會意字也)</span>。</p>
<p>災橫<span class='note-inline'>(上宰來反左傳天反時為灾白虎通云災之言傷也說文作[十-〡+(巢-果)][十-〡+(巢-果)]害也從一壅巛或從火作災經作灾俗字也)</span>。</p>
<p>杻械<span class='note-inline'>(上勑柳反或作抙下諧戒反在手曰杻在足曰械械桎梏也桎者足械也所以質於地也梏者手械也所以告於天也以此而言則杻不必唯在於手械不必偏在於足杻械桎梏枷鎻之通語也桎音質梏音谷從告也)</span>。</p>
<p>枷鎻<span class='note-inline'>(上音加下音桑果反文字集略云穿木枷頸令不得自在字林云瑣聯環也文字集略云連䥫環以拘身也古今正字從金[肖-月+貝]聲)</span>。</p>
<p>撿繫<span class='note-inline'>(上錦儼反釋名云撿禁也下經曳反鄭注周禮云繫連綴也從糸形聲字也)</span>。</p>
<p>鞭撻<span class='note-inline'>(上必綿反說文鞭擊也從革便聲古文作[企-止+(敲-高)]下炭割反廣雅撻擊也周禮達其怠慢者古今正字從手達聲也古文作[敲-高+(土/羊)]撻[描-田+(口/(白-日+(罩-卓+(鼠-臼))))]說文達字從辵[((嘹-口)-小)-日+(工/十)]聲[((嘹-口)-小)-日+(工/十)]音同上也)</span>。</p>
<p>羸惙<span class='note-inline'>(轉劣反聲類惙惙短氣之皃也)</span>。</p>
<p>暢適<span class='note-inline'>(勑亮反廣雅暢達也悟也考聲云仲冬万物咸藏故謂之暢暢亦通也古今正字暢其善意也從申昜聲昜音羊也)</span>。</p>
<p>癲狂<span class='note-inline'>(典年反廣雅癲亦狂也聲類風病也或作癲亦同也)</span>。</p>
<p>崖岸<span class='note-inline'>(上五皆反說苑云山邊高險謂之崖說文山高邊也從屵音五割反圭聲也下我幹反崖峻水深曰岸爾雅重崖岸郭注云兩崖累者為岸也)</span>。</p>
<p>顛墜<span class='note-inline'>(丁堅反杜注左傳云顛亦墜也或從人作傎下長類反說文云從高墜下也)</span>。</p>
<p>畢舍遮鬼<span class='note-inline'>(唐言食血肉鬼羅剎之類也)</span>。</p>
<p>布單那<span class='note-inline'>(唐云作灾恠鬼或與人畜為崇也)</span>。</p>
<p>鳩盤吒<span class='note-inline'>(經中或作畔荼聲轉也唐云冬瓜鬼言面似冬瓜或云腹似冬瓜也)</span>。</p>
<p>羯吒布但那鬼<span class='note-inline'>(吒音讁加反唐言[叫-〡+(厂-一)]譟作灾恠鬼譟音桑到反)</span>。</p>
<p>吸精氣<span class='note-inline'>(經文或有噏虛急反說文吸內入息也)</span>。</p>
<p>厭禱<span class='note-inline'>(刀老反字林云禱者告事求福也廣雅禱謝也從示示音祇)</span>。</p>
<p>根䰅<span class='note-inline'>(相臾反或作須)</span>。</p>
<p>奧闍訶洛鬼<span class='note-inline'>(唐言吸精氣鬼)</span>。</p>
<p>剡魔王<span class='note-inline'>(上焰染反唐云探惡勝業或名可怖畏亦名深能靜息或云平等次後地藏菩薩陀羅尼經中本為是古譯或有音旨不切用字乖僻今有自受持梵本因修音義依文再譯識梵文者請挍勘前後二譯方知疎密真言曰)</span>。</p>
<p class="dharani">曩謨<span class='note-inline'>(引)</span>囉<span class='note-inline'>(羅字取上聲兼轉舌即是)</span>怛曩<span class='note-inline'>(二合)</span>怛囉<span class='note-inline'>(二合)</span>夜<span class='note-inline'>(引)</span>野<span class='note-inline'>(一)</span>娜莫阿<span class='note-inline'>(去引)</span>哩野<span class='note-inline'>(二合上哩字轉舌二)</span>乞史<span class='note-inline'>(二合)</span>底<span class='note-inline'>(丁以反)</span>糵婆<span class='note-inline'>(去引)</span>野<span class='note-inline'>(三)</span>冐<span class='note-inline'>(引)</span>地薩怛嚩<span class='note-inline'>(三合引)</span>野<span class='note-inline'>(四)</span>摩賀<span class='note-inline'>(引)</span>薩怛嚩<span class='note-inline'>(三合引)</span>野<span class='note-inline'>(五)</span>摩賀<span class='note-inline'>(引)</span>迦<span class='note-inline'>(引)</span>嚕抳<span class='note-inline'>(匿整反下文同)</span>迦<span class='note-inline'>(引)</span>野<span class='note-inline'>(六)</span>怛儞也<span class='note-inline'>(二合)</span>他<span class='note-inline'>(去引七)</span>乞墋<span class='note-inline'>(二合下楚錦反正體從彡)</span>謀<span class='note-inline'>(八)</span>乞墋<span class='note-inline'>(二合)</span>謀<span class='note-inline'>(九)</span>阿<span class='note-inline'>(去引)</span>迦<span class='note-inline'>(引)</span>舍乞墋<span class='note-inline'>(二合)</span>謀<span class='note-inline'>(十)</span>嚩迦囉乞墋<span class='note-inline'>(二合)</span>謀<span class='note-inline'>(十一)</span>暗麼<span class='note-inline'>(莫可反)</span>囉乞墋<span class='note-inline'>(二合)</span>謀<span class='note-inline'>(十二)</span>吠<span class='note-inline'>(肥癈反引)</span>羅乞墋<span class='note-inline'>(二合)</span>謀<span class='note-inline'>(十三)</span>嚩日囉<span class='note-inline'>(二合)</span>乞墋<span class='note-inline'>(二合)</span>謀<span class='note-inline'>(十四)</span>路<span class='note-inline'>(引)</span>迦乞墋<span class='note-inline'>(二合)</span>謀<span class='note-inline'>(十五)</span>淡麼<span class='note-inline'>(鼻)</span>乞墋<span class='note-inline'>(二合)</span>謀<span class='note-inline'>(十六)</span>薩底野<span class='note-inline'>(二合)</span>麼<span class='note-inline'>(鼻)</span>乞墋<span class='note-inline'>(二合)</span>謀<span class='note-inline'>(十七)</span>薩底野<span class='note-inline'>(二合)</span>儞逸<span class='note-inline'>(二合)</span>賀<span class='note-inline'>(引)</span>囉乞墋<span class='note-inline'>(二合)</span>謀<span class='note-inline'>(十八)</span>阿<span class='note-inline'>(上)</span>[寧*頁]<span class='note-inline'>(寧逸反下同)</span>底野<span class='note-inline'>(二合十九)</span>儞逸<span class='note-inline'>(二合)</span>賀<span class='note-inline'>(引)</span>囉<span class='note-inline'>(轉舌上聲)</span>乞墋<span class='note-inline'>(二合)</span>謀<span class='note-inline'>(二十)</span>弭野<span class='note-inline'>(二合)</span>縛路<span class='note-inline'>(引)</span>迦乞墋<span class='note-inline'>(二合)</span>謀<span class='note-inline'>(二十一)</span>乞灑<span class='note-inline'>(二合)</span>麼<span class='note-inline'>(鼻)</span>乞墋<span class='note-inline'>(二合)</span>謀<span class='note-inline'>(二十二)</span>塢跛捨麼乞墋<span class='note-inline'>(二合)</span>謀<span class='note-inline'>(二十三)</span>曩野曩乞墋<span class='note-inline'>(二合)</span>謀<span class='note-inline'>(二十四)</span>鉢囉<span class='note-inline'>(二合)</span>枳孃<span class='note-inline'>(二合引)</span>三<span class='note-inline'>(去聲)</span>畝底<span class='note-inline'>(丁以反引)</span>囉<span class='note-inline'>(轉舌)</span>拏<span class='note-inline'>(鼻音)</span>乞墋<span class='note-inline'>(二合)</span>謀<span class='note-inline'>(二十五)</span>乞灑<span class='note-inline'>(二合)</span>拏<span class='note-inline'>(鼻)</span>乞墋<span class='note-inline'>(二合)</span>謀<span class='note-inline'>(二十六)</span>尾室<span class='note-inline'>(引)</span>哩野<span class='note-inline'>(二合)</span>乞墋<span class='note-inline'>(二合)</span>謀<span class='note-inline'>(二十七)</span>舍<span class='note-inline'>(引)</span>娑跢<span class='note-inline'>(二合)</span>嚩乞墋<span class='note-inline'>(二合)</span>謀<span class='note-inline'>(二十八)</span>弭野<span class='note-inline'>(二合)</span>阿<span class='note-inline'>(去引)</span>素[齒*來]<span class='note-inline'>(擿皆反二十九)</span>摩呬<span class='note-inline'>(馨異反下文同)</span>黎<span class='note-inline'>(引三十)</span>娜迷捨迷<span class='note-inline'>(三十一)</span>作訖囉<span class='note-inline'>(二合)</span>細<span class='note-inline'>(三十二)</span>作訖囉<span class='note-inline'>(二合)</span>麼<span class='note-inline'>(鼻)</span>枲<span class='note-inline'>(星以反下同)</span>[口*(肄-聿+(企-止+米))]<span class='note-inline'>(轉舌三十三)</span>乞史<span class='note-inline'>(二合)</span>[口*(肄-聿+(企-止+米))]呬[口*(肄-聿+(企-止+米))]<span class='note-inline'>(三十四)</span>伽囉<span class='note-inline'>(二合)</span>娑麼羅鉢囉<span class='note-inline'>(二合)</span>陛<span class='note-inline'>(三十五)</span>呬[口*(肄-聿+(企-止+米))]<span class='note-inline'>(引)</span>鉢囉<span class='note-inline'>(二合)</span>陛<span class='note-inline'>(三十六)</span>鉢囉<span class='note-inline'>(二合)</span>拶<span class='note-inline'>(贊辣反)</span>囉襪<span class='note-inline'>(轉舌)</span>多<span class='note-inline'>(上)</span>寧<span class='note-inline'>(三十七)</span>跛囉左左左左<span class='note-inline'>(三十八)</span>呬黎弭黎<span class='note-inline'>(三十九)</span>瑿羯他託契<span class='note-inline'>(四十)</span>託齲<span class='note-inline'>(驅宇反)</span>盧闥[口*(肄-聿+(企-止+米))]<span class='note-inline'>(轉舌四十一)</span>弭[口*(肄-聿+(企-止+米))]麼<span class='note-inline'>(鼻引)</span>廌<span class='note-inline'>(宅薤反)</span>[亭*單]<span class='note-inline'>(多箇反引)</span>廌<span class='note-inline'>(四十二)</span>矩黎弭黎<span class='note-inline'>(四十三)</span>盎矩紫跢<span class='note-inline'>(引)</span>微<span class='note-inline'>(四十四)</span>阿<span class='note-inline'>(上)</span>哩儗<span class='note-inline'>(霓以反)</span>哩<span class='note-inline'>(四十五)</span>跛囉<span class='note-inline'>(引)</span>儗哩<span class='note-inline'>(四十六)</span>矩吒苫麼黎<span class='note-inline'>(四十七)</span>檂<span class='note-inline'>(搦講反下文同)</span>霓擃霓<span class='note-inline'>(四十八)</span>擃<span class='note-inline'>(引)</span>麌<span class='note-inline'>(愚矩反)</span>黎<span class='note-inline'>(四十九)</span>戶魯戶魯戶魯<span class='note-inline'>(五十)</span>矩嚕窣覩<span class='note-inline'>(二合)</span>弭[口*(肄-聿+(企-止+米))]<span class='note-inline'>(五十一)</span>弭哩第<span class='note-inline'>(五十二)</span>弭哩廌<span class='note-inline'>(宅賣反五十三)</span>叛拏<span class='note-inline'>(上)</span>馱<span class='note-inline'>(五十四)</span>賀囉呬梨<span class='note-inline'>(五十五)</span>戶魯戶魯<span class='note-inline'>(轉舌)</span>盧<span class='note-inline'>(五十六)</span>薩嚩<span class='note-inline'>(引)</span>囉他<span class='note-inline'>(二合)</span>尾戍<span class='note-inline'>(引)</span>馱[寧*頁]娑嚩<span class='note-inline'>(二合引)</span>賀<span class='note-inline'>(引五十七)</span>迦里庾<span class='note-inline'>(引)</span>誐尾戍<span class='note-inline'>(引)</span>馱[寧*頁]娑嚩<span class='note-inline'>(二合引)</span>賀<span class='note-inline'>(引五十八)</span></p>
<p class="dharani">魯灑麼<span class='note-inline'>(鼻)</span>諾尾戍<span class='note-inline'>(引)</span>馱[寧*頁]娑嚩<span class='note-inline'>(二合引)</span>賀<span class='note-inline'>(引五十九)</span>迦魯沙摩賀<span class='note-inline'>(引)</span>納步<span class='note-inline'>(二合引)</span>多<span class='note-inline'>(六十)</span>尾戍<span class='note-inline'>(引)</span>馱[寧*頁]<span class='note-inline'>(六十一)</span>迦魯沙奧惹<span class='note-inline'>(殘邏反)</span>尾戍<span class='note-inline'>(引六十二)</span>馱[寧*頁]娑嚩<span class='note-inline'>(二合引)</span>賀<span class='note-inline'>(六十三)</span>薩嚩<span class='note-inline'>(引)</span>囉他<span class='note-inline'>(二合)</span>跛哩布<span class='note-inline'>(引)</span>囉抳娑嚩<span class='note-inline'>(二合引)</span>賀<span class='note-inline'>(引六十四)</span>薩嚩薩寫<span class='note-inline'>(六十五)</span>三<span class='note-inline'>(去引)</span>播<span class='note-inline'>(引)</span>娜寧沙嚩<span class='note-inline'>(二合引)</span>賀<span class='note-inline'>(引六十六)</span>薩嚩怛他<span class='note-inline'>(去引)</span>誐多<span class='note-inline'>(六十七)</span>地瑟耻<span class='note-inline'>(二合)</span>帝娑嚩<span class='note-inline'>(二合引)</span>賀<span class='note-inline'>(引六十八)</span>薩嚩冐<span class='note-inline'>(引)</span>地薩怛嚩<span class='note-inline'>(二合六十九)</span>地瑟耻<span class='note-inline'>(二合)</span>多<span class='note-inline'>(七十)</span>阿<span class='note-inline'>(上)</span>弩<span class='note-inline'>(鼻)</span>慕<span class='note-inline'>(引)</span>儞<span class='note-inline'>(泥以反)</span>帝娑嚩<span class='note-inline'>(二合引)</span>賀<span class='note-inline'>(引七十一句)</span></p>
<p>馳騁<span class='note-inline'>(下勑郢反左傳曰馳而左右杜預云馳走也廣雅騁奔也)</span>。</p>
<p>驚躍<span class='note-inline'>(羊灼反爾雅躍迅也郭璞曰盛疾之皃廣雅躍跳也)</span>。</p>
</div>
<div class='div-other'><a id='mulu698' />
<p class='h2'>第二卷</p><p>劬勞<span class='note-inline'>(上具愚反考聲云勤也鄭注禮記劬亦勞也從力句聲下老刀反周禮事功曰勞字書勞倦也說文云用力者勞從力從熒省聲也)</span>。</p>
<p>唯然<span class='note-inline'>(上惟癸反禮記曰父召無諾先生召無諾唯而起鄭注云唯恭於諾說文從口隹聲也)</span>。</p>
<p>乘馭<span class='note-inline'>(魚據反尚書云若朽索之馭六馬顧野王云謂指撝使馬也周禮以八柄詔王馭群臣一曰爵二曰祿三曰予四曰置五曰生六曰奪七曰廢八曰誅六藝四曰馭說文作御使馬也馭古文御字也從彳從卸古今正字從馬又聲會意字也卸音星夜反彳音丑尺反)</span>。</p>
<p>欺[(土/儿/夕)*力]<span class='note-inline'>(力澄反玉篇云侵侮也說文作[山/兀/ㄆ][山/兀/ㄆ]越也從夂[山/六]聲[山/六]古文六字也)</span>。</p>
<p>誣网<span class='note-inline'>(上武夫反杜注左傳云誣欺也賈注國語云非先王之法曰撟加誅其罪曰誣又曰以惡取善曰誣鄭注禮記誣妄也又云於事不信曰誣說文加也從言巫聲下武莽反論語云君子可欺不可网馬融注云不可誣网也爾雅网無也說文象网交文從冖冖音覓也)</span>。</p>
<p>矯乱<span class='note-inline'>(姜夭反亦從手作撟撟詐也妄也下古文亂字也)</span>。</p>
<p>籌策<span class='note-inline'>(上長流反鄭注儀禮籌算也鄭注禮記云籌矢也史記云借前箸為大王籌之運籌策於帷帳之中也說文從竹壽聲下楚革反或作筴聲類筴籌也鄭玄云箸也筴亦算也方言燕北朝鮮烈水之間謂木細枝為策賈注國語云策計也字書筴謀算也孔子曰戒事先其㩍或為拺字從手說文從竹從朿朿音此恣反夾音甲亦從竹也)</span>。</p>
<p>稟性<span class='note-inline'>(上彼錦反杜注左傳云稟受也廣雅稟與也說文賜穀也從禾㐭聲㐭音力錦反)</span>。</p>
<p>嫡子<span class='note-inline'>(上丁歷反字書嫡正也爾雅長也公羊傳嫡夫人之子尊無與敵也)</span>。</p>
<p>珥璫<span class='note-inline'>(上音耳下音當釋名曰穿耳施珠曰璫形聲字也)</span>。</p>
<p>[糸*(林/肉)*(敲-高)]葢<span class='note-inline'>(上桑旦反或作傘古字也用同[糸*(林/肉)*(敲-高)]即蓋也從覓從肉[木*枚]聲也)</span>。</p>
<p>扣擊<span class='note-inline'>(上康苟反廣雅扣持也下經亦反王逸注楚詞云扣擊也)</span>。</p>
<p>珊瑚<span class='note-inline'>(上桑安反下音胡寶名也出外國生大海中赤色鎣徹形如鹿角有枝距大者高尺餘小者高數寸名曰珊瑚樹或裁以為珠也)</span>。</p>
<p>瑠璃<span class='note-inline'>(上音留下音离青色寶也有假有真真者難得出外國假者即此國鍊石作之染為五色也)</span>。</p>
<p>羯洛迦孫馱<span class='note-inline'>(唐言成就美妙是賢劫中最初佛也)</span>。</p>
<p>羯諾迦牟尼<span class='note-inline'>(唐言金寂靜是賢劫中第二佛名曰拘那含)</span>。</p>
<p>迦葉波<span class='note-inline'>(唐云大飲光是賢劫中第三佛或但云迦攝也)</span>。</p>
<p>奢摩他<span class='note-inline'>(唐云止)</span>。</p>
<p>毘鉢舍那<span class='note-inline'>(唐言觀)</span>。</p>
<p>彌荔多<span class='note-inline'>(上邊結反次音麗此字或轉舌梵語鬼名也餓鬼之惣名也)</span>。</p>
<p>僚佐<span class='note-inline'>(上歷彫反百官同官曰僚也)</span>。</p>
<p>阿笈摩<span class='note-inline'>(笈音黔業反梵語唐云傳教也)</span>。</p>
<p>阿毘達磨<span class='note-inline'>(梵語論之惣名也唐云廣說亦名勝說或名異說也)</span>。</p>
<p>軌範<span class='note-inline'>(上音歸[竺-二+韋]反軌轍也範法也並前文已具釋也)</span>。</p>
<p>尠薄<span class='note-inline'>(上相演反或作鮮杜注左傳勘少也)</span>。</p>
<p>賑恤<span class='note-inline'>(之胤反左傳分貧賑窮杜預曰分與也賑救也下詢聿反鄭注周禮振恤憂貧也)</span>。</p>
<p>謫罰<span class='note-inline'>(上吒格反三蒼云譴責也方言怒也郭璞云謂責怒也下煩襪反從刀詈會意字也)</span>。</p>
<p>佷戾<span class='note-inline'>(上音恨下音麗說文云佷謂不聽從也諡法曰不悔前過曰戾從戶從犬會意字也)</span>。</p>
<p>驅擯<span class='note-inline'>(卑印反司馬彪注莊子擯棄也史記曰相與排擯是也從手賓聲也)</span>。</p>
<p>折伏<span class='note-inline'>(上章熱反下音服從犬從人會意字也)</span>。</p>
<p>嘉餚<span class='note-inline'>(音爻俗字也正體作[希-巾+肉]賈注國語云[希-巾+肉]葅也顧野王云凡非穀而食之者皆曰[希-巾+肉]謂豆實葅醢果蓏牲肉之數是也考聲云脯羞木果之屬也肉也設豆也說文啖也從肉㕛聲也)</span>。</p>
<p>猜貳<span class='note-inline'>(上倉來反廣雅猜懼也杜注左傳云猜疑也方言恨也從犬形聲字下音二左傳曰臣不敢貳杜注云貳違令也考聲亦疑也二也從貝弍聲弍古文二字也)</span>。</p>
<p>疇咨<span class='note-inline'>(上直流反訓義如前序音中釋也)</span>。</p>
<p>瑜伽<span class='note-inline'>(上庾朱反梵語也唐言相應此即一義也更有多義故存梵語)</span>。</p>
<p>耽染<span class='note-inline'>(上答含反說文正合作媅尚書云媅樂之徒孔注云過樂謂之媅詩曰吁嗟女兮無與士媅俗用從身作耽說文從女甚聲也)</span>。</p>
<p>戍邏<span class='note-inline'>(輸注反爾雅戍遏也郭注云戍字所以遏止[冗-几+祋]賊也說文守邊也從人從戈下勒賀反考聲邏遮也遊兵斥候也)</span>。</p>
<p>舍羅<span class='note-inline'>(梵語也唐云反舌鳥)</span>。</p>
<p>珤饌<span class='note-inline'>(上音珤正體字也下音撰孔注論語云饌飲食也)</span>。</p>
<p>大坑<span class='note-inline'>(苦庚反爾雅坑墟也蒼頡篇壑也陷也從土[午-〡+几]聲)</span>。</p>
<p>或推<span class='note-inline'>(他雷反說文推排也)</span>。</p>
<p>散坌<span class='note-inline'>(上桑贊反下盆悶反通俗文云[土*孛]土曰坌或作坋用同說文坋塵也從土分聲)</span>。</p>
<p>婬慾<span class='note-inline'>(上與針反字統云私逸也廣雅婬戲也王注楚詞云遊也說文同字統從女㸒聲㸒音同上從爪從壬經從水作淫非也下容足反考聲云情所好也從心)</span>。</p>
<p>陂河<span class='note-inline'>(上彼皮反鄭玄曰畜水曰陂從阜皮聲阜音負)</span>。</p>
<p>池沼<span class='note-inline'>(之遶反說文云沼即池之異名也)</span>。</p>
<p>險阻<span class='note-inline'>(上扻撿反下莊所反)</span>。</p>
<p>投竄<span class='note-inline'>(倉亂反廣雅竄藏也賈注國語云竄隱也文字典說隱蔽也從穴從鼠會意字也)</span>。</p>
<p>乳哺<span class='note-inline'>(蒲暮反淮南子含哺而遊許叔重注云口中嚼食啖與孩子也說文咀也從口甫聲)</span>。</p>
<p>按摩<span class='note-inline'>(上安旦反摩字取去聲凡人自摩自揑申縮手足除勞去煩名為導引若使別人握搦身體或摩或揑即名按摩也)</span>。</p>
<p>栖泊<span class='note-inline'>(上先兮反爾雅栖息也廣雅棲息謂之林正從妻從木作棲經從西作栖俗字也說文云鳥在巢上象形作[(疆-(彊-弓))-土+(鹵-├)]古文西字也日在西方而鳥栖故因為東西之西字下傍莫反楚詞曰陵陽烏之汎濫忽翱翔之栖泊王逸注云泊猶止也水流停止曰泊也)</span>。</p>
<p>遞相<span class='note-inline'>(上提禮反考聲遞代也爾雅遞迭也說文遞㪅易也或作递俗字也)</span>。</p>
<p>捶楚<span class='note-inline'>(上佳蘂反國語曰鞭捶使之是也說文捶以杖擊也從手垂聲或從木亦通或曰摘也下初所反毛詩傳楚木名也鄭注禮記云楚荊也說文叢木也從林疋聲疋音疎又音所)</span>。</p>
<p>囹圄<span class='note-inline'>(上歷丁反下魚舉反獄名周禮三王始有獄釋名云囹者領也圄者禦也謂領錄囚徒禁禦之也說文囹獄也圄守之也外形內聲字也)</span>。</p>
<p>幽縶<span class='note-inline'>(上幼由反鄭注禮記云幽闇也不明也爾雅幽微也深也說文隱也從山中[茲-卄][茲-卄]音同上從二幺幺音伊遙反下砧立反毛詩傳曰縶絆也穀梁傳云兩足不相過謂之縶古今正字從糸執聲也)</span>。</p>
<p>敺擊<span class='note-inline'>(上謳口反史記愕然欲敺漢書酷吏敺傷郎吏是也說文敺捶毄也從支區聲下經亦反顧野王云擊猶打捶也莊子目擊而道存司馬彪曰擊動也說文攴也從手毄聲毄音同上也)</span>。</p>
<p>耽湎<span class='note-inline'>(綿編反考聲云耽酒也尚書曰羲和湎淫孔注云沉湎於酒過差失度也)</span>。</p>
<p>結憤<span class='note-inline'>(分問反王逸注楚詞云憤滿也從心賁聲賁音汾也)</span>。</p>
<p>頓弊<span class='note-inline'>(上敦鈍反考聲云困極也說文下首至地也從頁屯聲經作頓俗字也或作[敲-高+屯]下毘袂反考聲壞也劣也說文帗也一曰敗衣也從攴從㡀㡀音四袂反經文作弊俗字也)</span>。</p>
<p>名譽<span class='note-inline'>(音預考聲云稱美也說文稱也從言與聲也)</span>。</p>
<p>跨王<span class='note-inline'>(誇化反賈注國語云[疏-(梳-木)+(大/(舛-夕))]猶般也考聲却坐也說文渡也從足夸聲也夸音口寡反從大從[(巨-匚)*(十/十)][(巨-匚)*(十/十)]音同上從于作跨非也音枯護反跨踞也非經義下王字去聲呼說文云天下所歸往也)</span>。</p>
<p>亘窮<span class='note-inline'>(上剛鄧反考聲亘遠也毛詩傳遍也方言竟也或從木作[木*桓]說文從二從日作亘今時所不用[匚@日]古字也隸書從日從二也)</span>。</p>
<p>爰及<span class='note-inline'>(違元反爾雅爰曰也考聲於也發語辝之端也說文引也從[受-(冗-几)]于聲[受-(冗-几)]音披表反下及字說文逮也從人從了部古文作[乃/兄])</span>。</p>
<p>阿若多<span class='note-inline'>(若音而者反梵語也唐言解也)</span>。</p>
<p>憍陳那<span class='note-inline'>(亦梵語也是其姓也解則彰其美德姓則[厂@千]其氏族德姓合目曰以名之是佛最初得度聖弟子也)</span>。</p>
<p>蘇跋陁羅<span class='note-inline'>(梵語阿羅漢名也唐云善賢是佛在世時最後得度聖弟子也即涅槃經中須跋陁羅是也)</span>。</p>
<p>蘇剌多<span class='note-inline'>(亦阿羅漢名唐云善樂亦是佛法中遺法聖弟子也即大集月藏經中涑羅多是也)</span>。</p>
<p>溟海<span class='note-inline'>(覓瓶反十洲記云蓬萊山對大海之東北岸山周迴五千里山外別有圓海繞山圓海水色正黑謂之溟海沖虛真經及南華真經皆說終北之北有溟海者天池也有鳥名鵬翼若垂天之雲背若大山摶扶搖而上九萬里然後圖南也)</span>。</p>
</div>
<div class='div-other'><a id='mulu699' />
<p class='h2'>十輪經第三卷</p><p>疑滯<span class='note-inline'>(直例反王注楚詞云疑惑也滯留也考聲沉也止也賈注國語云滯久也說文凝也形聲字也)</span>。</p>
<p>輕躁<span class='note-inline'>(遭告賈注國語云躁擾也鄭注論語云不安靜也易曰躁人之辝多吉人之辝寡說文作趮從走古今正字從足喿聲也)</span>。</p>
<p>豓色<span class='note-inline'>(上音焰方言豔美也秦晉之間謂美色為豔說文好而長也經文從去作豔俗字)</span>。</p>
<p>嗢達洛迦<span class='note-inline'>(梵語也唐言雄傑即經中鬱頭藍弗是也)</span>。</p>
<p>阿羅茶<span class='note-inline'>(唐言自誕舊經阿蘭迦蘭是也)</span>。</p>
<p>底沙<span class='note-inline'>(丁以反或云補沙唐云鬼宿即其人是此宿直日生西方以二十八宿記日但以月所臨宿因以為名舊經云蛭數者是也)</span>。</p>
<p>瞿波理迦<span class='note-inline'>(唐言牛主舊譯俱迦梨訛也)</span>。</p>
<p>提婆達多<span class='note-inline'>(唐言天授)</span>。</p>
<p>披片<span class='note-inline'>(帔悲反王逸注楚詞云在背曰披讀與不同帔音去聲也)</span>。</p>
<p>腐敗<span class='note-inline'>(扶甫反考聲云肉敗也廣雅腐臭也說文爛也從肉府聲或從木作[腐-肉+米])</span>。</p>
<p>牛麝<span class='note-inline'>(虵夜反山海經云翠山多麝郭璞注云似麞而齊有香牛經自云有黃妙藥也)</span>。</p>
<p>賈客<span class='note-inline'>(上公午反行賣曰商坐販曰賈或作[臾-臼+?])</span>。</p>
<p>挑取<span class='note-inline'>(上體彫反聲類挑抉也音淵決反從手兆聲)</span>。</p>
<p>末達那果<span class='note-inline'>(梵語西國果名也此國無其果大如檳榔食之令人醉悶亦名醉人果堪入藥用也)</span>。</p>
<p>擣簁<span class='note-inline'>(上當老反廣雅擣舂也說文擣築也下篩同字書簁羅也竹器羅藥也從竹徙也)</span>。</p>
<p>瞻愽迦花<span class='note-inline'>(舊云瞻蔔其花赤色香氣郁然久久猶香也)</span>。</p>
<p>鐵摶<span class='note-inline'>(叚欒反或作團考聲摶握也說文圜也圜音袁從手專聲也)</span>。</p>
<p>鉛錫<span class='note-inline'>(上悅專反下先歷反周禮識方氏楊州之利金錫鄭注云錫鑞也爾雅錫謂之鈏郭璞注云今之白鑞也案鉛錫與白鑞三物各別其實不一錫色青黑鑞色最白鉛色黃白所用不等故說文云鉛青金也錫銀鉛之間足明別異也)</span>。</p>
<p>成辦<span class='note-inline'>(彭慢反考工記曰以飾五材以辦民器鄭注曰辦具也說文判也從力辡聲)</span>。</p>
<p>卉木<span class='note-inline'>(上暉貴反郭注爾雅云百草之惣也方言吳楊海岱之間謂草為卉說文從三中也)</span>。</p>
<p>宰官<span class='note-inline'>(灾在反周禮天官謂之太宰鄭注禮記云宰者冢宰也主治百官也鄭注禮儀云宰有司主正教者也考聲大也理也制斷也古文作[宋-木+(一/(┤*十*├)/┬)])</span>。</p>
<p>麁獷<span class='note-inline'>(古猛反廣雅獷強也說文獷犬不可附近也譯經者意取言辝麤強如獷犬之難近也)</span>。</p>
<p>撿問<span class='note-inline'>(上劒儼反廣雅撿驗也蒼頡篇撿法度也意取依教問罪使合法度也爾雅撿同也郭注云摸範同等說文從手僉聲)</span>。</p>
<p>摩怛理迦<span class='note-inline'>(梵語也唐云本母亦云論也)</span>。</p>
<p>容縱<span class='note-inline'>(足用反考聲縱緩也亂也王注楚詞云放也說文從糸聲)</span>。</p>
<p>䴏麥<span class='note-inline'>(上鷰見反案鷰麥者草名也似麥而非麥也苗瘦而無實如禾有莠如稻有稗之類也說文從鳥燕聲也)</span>。</p>
<p>其穗<span class='note-inline'>(隨醉反即前燕麥穗也形聲字也)</span>。</p>
<p>剪拔<span class='note-inline'>(上煎衍反鄭注禮記云剪割截也杜注左傳云盡也說文從刀前聲下辨八反廣雅拔出說文拔擢也從手犮聲也)</span>。</p>
</div>
<div class='div-other'><a id='mulu700' />
<p class='h2'>十輪經卷第四</p><p>頗有<span class='note-inline'>(破麼反字書云頗猶可也或云不可也亦作叵也)</span>。</p>
<p>沙門<span class='note-inline'>(梵語訛也正梵音云室囉末拏唐云勤懇也)</span>。</p>
<p>商賈<span class='note-inline'>(上式羊反鄭注周禮云行賣曰商考工記云通四方之珍異謂之商鄭玄曰販賣之客謂之商旅說文從貝從商省聲販音蕃方反下公五反經作估俗字也鄭注周禮云居賣曰賈爾雅賈市也鄭玄云坐賣也賈物之貴賤漢書音義云賈貴則賣之賤則買之坐販求利也有音加雅反者非也)</span>。</p>
<p>吠瑠璃<span class='note-inline'>(梵語青色寶名也經中作茷瑠璃茷音伐不正也)</span>。</p>
<p>迦遮<span class='note-inline'>(下色假偽惡寶名也玉名之類也)</span>。</p>
<p>憍傲<span class='note-inline'>(上矯喬反考聲憍㑥也矝也廣雅傲慢也王注楚詞倨傲曰憍形聲字也下我告反考聲云憍倨也慢也蕩也或從女作嫯王注楚辝云侮慢曰慠從人敖聲)</span>。</p>
<p>灰燼<span class='note-inline'>(夕胤反字林燼火餘也或作[盡-皿+火])</span>。</p>
<p>凡猥<span class='note-inline'>(烏賄反考聲云犬眾吠也不正而濫也多也廣雅猥眾也蒼頡篇猥煩說文從犬畏省聲也賄音灰每反)</span>。</p>
<p>擯黜<span class='note-inline'>(上賓牝反韻英云擯擯斥也考聲弃也落也從手賓聲也下椿律反廣雅黜去也古今字詁貶也杜注左傳云故也范寗集解云黜退也說文貶下也從黑出聲或作絀椿音勑倫反)</span>。</p>
<p>窣堵波<span class='note-inline'>(梵語也唐云高勝墳方言云幽燕之間凡上方而高大者謂之方墳也)</span>。</p>
<p>迦奢國<span class='note-inline'>(梵語也唐言蘆葦也)</span>。</p>
<p>捻箭<span class='note-inline'>(念牒反考聲捻揑也說文作掫音乃涉又訓云掫拈也從手取聲取音輒古字也)</span>。</p>
<p>視覘<span class='note-inline'>(謟焰反杜注左傳覘伺也鄭注禮記云闚視也古今正字從見占聲)</span>。</p>
<p>彎弓<span class='note-inline'>(綰關反考聲持弓也蒼頡篇云引弓也說文云持弓閱矢也從弓䜌省聲也)</span>。</p>
<p>射中<span class='note-inline'>(上虵夜反又音石下中字去聲呼)</span>。</p>
<p>號訽<span class='note-inline'>(上号高反爾雅號鳴也考聲大哭也痛聲也說文大呼也從虎号聲經作號謬也下吼遘反杜注左傳云訽罵也或誤為吼呴吽拘四字亦通皆上聲字音呼苟反案諸字書並訓為號鳴也經意亦苞二義訽罵亦不妨宜從訽字義正也)</span>。</p>
<p>哽噎<span class='note-inline'>(上更杏反集訓云哽亦噎也說文語塞為舌所介礙也從口更聲或從骨作骾食骨嗌喉中蓋取氣憤喉中如骨嗌耳下煙結反毛詩云中心如噎傳曰噎憂不能息也說文飯窒也從口壹聲經文有從因作咽非也)</span>。</p>
<p>應速蹋<span class='note-inline'>(曇荅反說文蹋踐也從足[日/羽]聲[日/羽]音塔也)</span>。</p>
<p>無暇<span class='note-inline'>(霞駕反賈注國語云暇閑也安也舊譯經或云八不閑或名八難其義一也從日叚聲)</span>。</p>
<p>般遮羅<span class='note-inline'>(上半安反梵云般遮唐云五數名也羅名為執此乃國名王之美稱也言彼國王性多慈愛縱有犯死刑者不忍殺之但縛五體送於壙野山林時人嘉之因為國号也)</span>。</p>
<p>丘壙<span class='note-inline'>(苦晃反毛詩傳曰壙空也集訓云大也說文塹穴也大空之皃也從土廣聲)</span>。</p>
<p>朅藍婆<span class='note-inline'>(上騫謁反梵語也唐云伏剛強處不求字義地名也)</span>。</p>
<p>鬇鬡髮<span class='note-inline'>(上音爭下搦莖反古今正字及文字典說皆云鬇鬡髮乱皃也二字並從髟形聲字也說文並從草)</span>。</p>
<p>所賚<span class='note-inline'>(來代反爾雅賚賜也尚書曰予其大賚汝孔安國曰賚與也從貝來聲也)</span>。</p>
<p>魁膾<span class='note-inline'>(上塊回反下古外反孔注尚書云魁帥也壯大也集訓云膾割也屠肆人也)</span>。</p>
<p>欲撲<span class='note-inline'>(龐駮反考聲云搏取投於地也說文挨也從手菐聲也挨音一亥反)</span>。</p>
<p>跪伏<span class='note-inline'>(逵位反拜跪也跪亦拜也屈雙足於地曰跪也)</span>。</p>
<p>抆足<span class='note-inline'>(上文粉反廣雅抆拭也或有誤書捫字其訓義亦通捫摸也)</span>。</p>
<p>喜愕<span class='note-inline'>(五各反俗字也考聲愕驚也韻詮懼也說文正體從[前-刖+(┴*├)]作[愣-方+(前-刖+(┴*├))]從心從吅從[前-刖+(┴*├)][咒-几+(前-刖+(┴*├))]亦聲也經從丐非也)</span>。</p>
<p>壓油<span class='note-inline'>(鵶甲反廣雅壓鎮也杜注左傳壓笮也說文壞也從土厭聲)</span>。</p>
</div>
<div class='div-other'><a id='mulu701' />
<p class='h2'>十輪經卷第五</p><p>沉輪<span class='note-inline'>(上長林反毛詩傳曰沉沒也字書沒水曰沉說文濁也梵文具含兩義沉取沒義輪取轉義故下經文云輪轉五趣沒生死河是其義也故輪字從車也)</span>。</p>
<p>寇敵<span class='note-inline'>(上口遘反廣雅寇抄孔注尚書云羣行攻劫曰寇左傳兵作於內為亂於外曰寇說文寇[日/出/大/手]也從支從完當其完聚而亦寇之完亦聲也)</span>。</p>
<p>愆陽<span class='note-inline'>(上羗焉反亦作愆左傳曰冬無愆陽杜預曰愆過也謂冬溫也古文[(彳*言*亍)/心][塞-土+(念-(企-止))][羊*(巟-亡+口)][這-言+侃]並出衛宏官書從心愆聲也[彳*幵]字從于或從并也)</span>。</p>
<p>炕旱<span class='note-inline'>(康浪反說文炕乾也考聲云土榻安火曰炕從火亢聲或作亢)</span>。</p>
<p>霜雹<span class='note-inline'>(龐邈反集訓云兩氷曰雹也)</span>。</p>
<p>皆漂<span class='note-inline'>(匹遙反毛詩傳曰漂猶吹也廣雅漂敝也泛也說文浮也從水票聲也票音同上敝音篇<span class='corr'>篾</span>反)</span>。</p>

<div class='div-other'><a id='mulu702' />
<p class='h3'>護國不退輪心大陀羅尼<span class='note-inline'>(釋經沙門慧琳再譯)</span></p><p class="dharani">怛你也<span class='note-inline'>(二合)</span>他<span class='note-inline'>(去引一)</span>母抳冐<span class='note-inline'>(引)</span>[口*(肄-聿+(企-止+米))]<span class='note-inline'>(轉舌二)</span>母娜揭臘閉<span class='note-inline'>(二合三)</span>母抳訖哩<span class='note-inline'>(二合)</span>馱曳<span class='note-inline'>(四)</span>母抳嚕賀批<span class='note-inline'>(毘逸反)</span>拶<span class='note-inline'>(贊辣反)</span>[口*(肄-聿+(企-止+米))]<span class='note-inline'>(五)</span>母那曷栗祭<span class='note-inline'>(二合六)</span>母抳業謎<span class='note-inline'>(七)</span>束訖囉<span class='note-inline'>(二合)</span>愽乞曬<span class='note-inline'>(二合八)</span>鉢囉捨愽乞曬<span class='note-inline'>(二合九)</span>吠囉愽乞曬<span class='note-inline'>(二合十)</span>囉<span class='note-inline'>(轉舌)</span>乞曬<span class='note-inline'>(二合)</span>訖哩<span class='note-inline'>(二合)</span>帝<span class='note-inline'>(十一)</span>都囉拏訖哩<span class='note-inline'>(二合)</span>左[口*(肄-聿+(企-止+米))]<span class='note-inline'>(二合)</span>鉢怛囉<span class='note-inline'>(二合)</span>洛乞灑<span class='note-inline'>(二合)</span>訖哩<span class='note-inline'>(二合)</span>帝<span class='note-inline'>(十三)</span>麌麌拏<span class='note-inline'>(鼻)</span>弭黎<span class='note-inline'>(十四)</span>暗嚩乞叉<span class='note-inline'>(二合)</span>薩[口*(肄-聿+(企-止+米))]<span class='note-inline'>(十五)</span>阿努<span class='note-inline'>(鼻)</span>賀儗哩吠<span class='note-inline'>(十六引)</span>母抳鉢納銘<span class='note-inline'>(二合)</span>娑嚩<span class='note-inline'>(二合引)</span>賀<span class='note-inline'>(引十七)</span></p>
<p>瘂羊<span class='note-inline'>(鵶賈反埤蒼云瘂瘖也案瘂者雖有聲而無言語舌不轉也亦舌轉也)</span>。</p>
<p>戇愚<span class='note-inline'>(卓降反鄭注周禮云生而癡騃童昏者也說文愚也從心贛聲也經從舂作<span class='corr'>憃</span>誤也音丑降反訓釋雖義同是愚於文義間語似不穩令故不取改從戇轉讀講說者知之也)</span>。</p>
<p>駛流<span class='note-inline'>(上師事反韻英云急速也考聲云竹疾也速也古今正字從馬史聲有從夬作駃音决非也乖經義)</span>。</p>
<p>[月*逄]脹<span class='note-inline'>(上普邦反下張亮反杜注左傳云膖脹腹滿字苑云爛壞也竝從肉形聲字也)</span>。</p>
<p>爛臭<span class='note-inline'>(上闌且反下昌呪反說文云禽獸走而知其跡者犬也從犬從自自即古文[白/田/(十-一+└)]字也會意字也)</span>。</p>
<p>交翫<span class='note-inline'>(五灌反說文翫習也)</span>。</p>
</div></div>
<div class='div-other'><a id='mulu703' />
<p class='h2'>十輪經卷第六</p><p>髓惱<span class='note-inline'>(上雖[此/束]反下奴倒反前音義第十七卷彌勒所問經中已釋)</span>。</p>
<p>兇悖<span class='note-inline'>(上音凶考聲云兇惡也恐也說文擾也從人在凶下象形字也下盆沒反考聲云悖壯大也或從人作侼侼佷也強也亦惡也說文從言作誖誖猶乱也古文作[(夾-大+(孛-子))/子]論語曰色孛如也從子從市市音肥未反)</span>。</p>
<p>慘厲<span class='note-inline'>(上倉敢反考聲云慘感也爾雅慘憂也毛詩憂慘慘傳曰慘慘猶戚戚爾雅郭璞注云賢人愁恨皃說文毒也從心參聲也)</span>。</p>
<p>或濫<span class='note-inline'>(藍澹反杜注左傳濫失也)</span>。</p>
<p>懇切<span class='note-inline'>(上肯很反禮記曰稽顙而後拜懇乎其志也廣雅懇誠也文字典說懇切也或作懇從心貇聲貇音坤穩反從豕艮聲)</span>。</p>
<p>詎能<span class='note-inline'>(渠御反字統云未知而疑語辞也言詎能者與豈能之言意同形聲字也)</span>。</p>
<p>陷斷<span class='note-inline'>(上咸監反廣雅陷隤也顧野王云墜入也王注楚辞云陷沒也說文[阿-可+(函-?+?)]墮也從阜臽聲臽字上從人下從臼象形下團乱反孔注尚書云斷絕也周易斷木為杵說文斷截也從斤絕聲古文絕字也今隸書取便穩廻作㡭也)</span>。</p>
<p>嬰纏<span class='note-inline'>(上益盈反漢書云嬰城固守音義云以城自繞也據義合作縈纏毛詩傳曰縈纏繞也旋也今經文從女作嬰女孩子也非此義)</span>。</p>
<p>矬醜<span class='note-inline'>(上藏螺反廣雅矬短也考聲矬矮也說文闕古今正字正體作[矢*堊]集訓云䂑短從矢坐聲經文作矬雖俗用古字也下犨帚反毛詩傳曰醜惡也案醜不端嚴也皃惡不妍也說文可惡也從鬼酉聲矮音櫻解反䂑音㽵解反犨音齒周反古文坐字從从从音從一云從留省也)</span>。</p>
<p>拙訥<span class='note-inline'>(上專悅反下奴骨反包咸注論語云訥遲鈍也)</span>。</p>
<p>滲漏<span class='note-inline'>(上參禁反廣雅滲盡也司馬相如封禪頌曰滋液滲漉說文水下漉也形聲字下樓豆反許叔重注淮南子云漏穿也顧野王云漏猶泄也失也說文云以銅器盛水漏下分時晝夜共為百刻周禮挈壺氏之所掌形聲字或為屚字象形屋屚字也)</span>。</p>
<p>隤穴<span class='note-inline'>(隊雷反韻英隤墜也考聲云物下墜也邪也廣雅壞也或從土作墤經文從頁作頹非也是無髮曰頹非經義也)</span>。</p>
<p>泛於<span class='note-inline'>(上芳梵反賈注國語云泛浮也說文從水乏聲也經文或有作汎俗字亦通)</span>。</p>
<p>盲瞽<span class='note-inline'>(下音古釋名云目冥合如皷皮因以為名也)</span>。</p>
<p>石田<span class='note-inline'>(左傳曰得於齊猶獲石田無所用也杜預注云石田不可耕也)</span>。</p>
<p>營耨<span class='note-inline'>(上帷扄反王逸生楚辞云營耕也下奴豆反杜注左傳云耨鋤也或從金作鎒俗字非正)</span>。</p>
<p>甕器<span class='note-inline'>(上烏貢反字書云甕瓦器之大者也)</span>。</p>
<p>悲惻<span class='note-inline'>(楚力反考聲云惻愴悲痛也孟子曰若無側隱之心者非人也鄭注周禮云痛之至也說文從心則聲或作惻古字也)</span>。</p>
</div>
<div class='div-other'><a id='mulu704' />
<p class='h2'>十輪經卷第七</p><p>慘毒<span class='note-inline'>(楚錦反借音字也爾推慘悟憎也考聲慘甚也說文慘亦毒也從心參聲經文從石作慘是砂慘字非此義也)</span>。</p>
<p>纔得<span class='note-inline'>(在來反考聲纔[軗/足]也或作裁字諸文史書亦或作財借用也古今正字從糸從[奐-大+比][奐-大+比]音丑略反從兔兔音土故反)</span>。</p>
<p>訶叱<span class='note-inline'>(上壑哥反考聲云訶[諲-西+日]也怒也問也責也古文從止從可作苛經文作呵俗字也下齒栗反禮記曰尊客之前不叱狗文字典說云從口七聲也)</span>。</p>
<p>崖揆<span class='note-inline'>(上雅加反考聲云水岸也又音雅皆反集訓云山險岸也或作厓古今正字云山邊也從厂圭聲厂音罕下葵季反毛詩專曰揆度也度音唐洛反度亦量也說文揆葵也從手癸聲癸字下從天)</span>。</p>
<p>舌噤<span class='note-inline'>(琴禁反韻英云口閉也韻詮云口急不開也或從金作唫古字也經文從舌作[舌*今]或從牛作[牛*今]竝是牛舌下病非經義也)</span>。</p>
<p>毘鉢尸<span class='note-inline'>(或云毘婆尸梵語前劫中佛名也唐云勝觀也或云微鉢尸)</span>。</p>
<p>毘攝浮<span class='note-inline'>(此亦梵語亦是莊嚴劫中佛名唐云能變現古譯云毘舍浮)</span>。</p>
<p>羯洛迦孫馱如來<span class='note-inline'>(古云俱留孫皆梵語訛轉也正梵音云羯句忖那也)</span>。</p>
<p>輕誚<span class='note-inline'>(或作譙訓義同齊曜反蒼頡篇云誚訶也譏也說文嬈也從言肖聲)</span>。</p>
<p>迫愶<span class='note-inline'>(杴業反尚書云殲厥渠魁愶從罔治顧野王云以威力相恐愶也劉兆注公羊傳云畏迫也賈注國語云愶劫也廣雅怯也聲類附也韻詮近也韻英急也古今正字從心脅聲經文多單作脅肚兩旁也非此義又從三刀從月並非也不成字正從三力從肉也)</span>。</p>
<p>打棓<span class='note-inline'>(白項反經從奉作棒俗字非也)</span>。</p>
<p>盧至如來<span class='note-inline'>(梵語佛名古譯樓至唐云愛樂即此賢劫中第一千佛劫末後成佛即今之執金剛神是也亦名密迹金剛)</span>。</p>
</div>
<div class='div-other'><a id='mulu705' />
<p class='h2'>十輪經卷第八</p><p>車輅<span class='note-inline'>(上舉魚反象形字也下音路周禮天子有五輅玉輅金輅象輅革輅木輅杜注左傳云大輅玉輅皆祀天之車也說文云車軨前橫木也從車從路省聲也)</span>。</p>
<p>土塊<span class='note-inline'>(古文作塊象形苦外反爾雅塊堛也堛音丕力反土丸也)</span>。</p>
<p>所輾<span class='note-inline'>(尼展反韻詮云輾轢也轢音歷車所踐轢也諸史書多音輾為耎作柔輾用人兖反今不用此音說文亦云輾轢也從車[服-月]聲[服-月]音[服-月]經文多從展作輾非也輾音展玉篇中自有八訓皆非經義訓云輾轉也整陳也信也舒也申也重也難也誠也並非經意今故不取宜改為欠也)</span>。</p>
<p>投掣<span class='note-inline'>(上豆樓反杜注左傳云投擲也棄也說文擿也從手殳聲殳音殊下闡熱反韻英云掣挽也字鏡[兌*皮]也曳也周易見輿曳其牛掣古今正字或作[病-丙+挈]亦作掣音充世反引縱曰[病-丙+挈]從手掣聲或作摯從熱[兌*皮]音丑劣反)</span>。</p>
<p>吼聲<span class='note-inline'>(呼狗反俗字也正從牛作[牛*句]古文作呴考聲云吼鳴之聲大者牛虎等噑也狗曰吠馬曰嘶鳥曰鳴獸曰噑各從其類廣雅大鳴也案吼叫呼也古今正字作吽熊羆叫聲也從口並形聲字也)</span>。</p>
<p>酬抗<span class='note-inline'>(上壽劉反或作讎訓義多通同郭璞曰此酬通謂相報答不唯主於飲酒也杜注左傳酬對也爾雅云匹也從酉州聲讎會意字也下苦浪反杜注左傳抗敵也當也子夏曰抗極也集訓云禦也賈注國語云救也說文杆也從手亢聲經從人作伉亦通也)</span>。</p>
</div>
<div class='div-other'><a id='mulu706' />
<p class='h2'>十輪經卷第九</p><p>鬱蒸<span class='note-inline'>(上氳律反。埤蒼云鬱烟出皃也。爾雅鬱氣也鬱然氣出皃也。毛詩傳曰鬱積也。鄭注考工記云鬱鬱不舒散。杜注左傳云鬱滯也。廣雅幽也。說文芳草也鬱金香也煮之合釀鬱[必/(冗-几+(匚@一))]酒以降神也。從臼音弓六反從冖音覓從[午/止]音不狗反從[必/(冗-几+(匚@一))]音暢從彡音衫彡其飾也。經文多從林從艮從寸作鬱非也無說處訛失久矣。下織綾反。考聲云蒸進也薰也塵也。說文火氣上行也。從草烝聲或作蒸亦同)</span>。</p>
<p>梯橙<span class='note-inline'>(上體羝反賈注國語云梯階也說文木階也從木從弟聲下登鄧反或作蹬考聲蹬履也登陟階級道也)</span>。</p>
</div>
<div class='div-other'><a id='mulu707' />
<p class='h2'>十輪經卷第十</p><p>躁擾<span class='note-inline'>(上遭奧反韻英云躁動也賈注國語云躁亦擾也鄭注論語云不安靜也說文為趮字從走喿聲也經從足形聲字下而沼反前音義寶積經第一百一十二卷中已釋訖)</span>。</p>
<p>依怙<span class='note-inline'>(胡古反爾雅怙恃也韓詩云無父何怙怙恃賴也形聲字上聲)</span>。</p>
<p>悋惜<span class='note-inline'>(隣陣反下音昔)</span>。</p>
<p>濯以<span class='note-inline'>(上幢角反廣雅濯洗也說文濯浣也從水翟聲音宅)</span>。</p>
<p>阿賴耶<span class='note-inline'>(梵語第八識名也唐云藏識能含藏執持諸善惡種子故名藏識亦名染淨識或曰阿陀那識密嚴經云阿陀那識甚微細一切種子如暴流我於凡夫不開演恐彼分別執為我也)</span>。</p>
<p>浸爛<span class='note-inline'>(上精任反去聲字韻英云浸漬也沒於水也說文闕古今正字從水[唚-口]聲[唚-口]音七淫反或從宀作寖下闌且反集訓云火燒過熟曰爛說文從火)</span>。</p>
<p>宴然<span class='note-inline'>(煙見反考聲云宴安也韻詮云偃息或借音於諫反順俗語也安息義也)</span>。</p>
<p>霜液<span class='note-inline'>(盈益反說文云液津液也)</span>。</p>
<p>昴星<span class='note-inline'>(茅飽反。郭注爾雅云西方宿名也。廣雅昴謂之旄頭案昴星者西方白虎星也。正當於酉故六壬式中有虎視之卦陰陽仰伏之異占傳課亦別。今訛俗謂之攢昴。梵云羯底迦。九月十五日月臨此宿故從八月十六日已後至九月十五日此一月名加提月。加提者古梵語訛略也。今四分五分諸部律文以此國七月十六日已後為加提錯挍一月太早譯律者誤傳習者錯以安居太疾故也)</span>。</p>
</div></div>
<p class='juan'>一切經音義卷第十八</p>
</div><!-- end of div[@id='body'] -->
</body></html>