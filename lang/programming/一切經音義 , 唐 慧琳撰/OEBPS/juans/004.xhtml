<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu109' />一切經音義卷第四</p><p class="byline">翻經沙門慧琳撰</p><p>音大般若經從三百五十盡四百一十卷</p>

<div class='div-other'><a id='mulu110' />
<p class='h2'>大般若波羅蜜多經第三百五十卷</p><p>聚沫<span class='note-inline'>(上情喻反考聲攢集也韻英會也說文集會也從[脈-月]取聲[脈-月]音吟也下摩鉢反玉篇云水上浮沫也莊子云水上浮沸水也從水末聲者也)</span>。</p>
<p>浮泡<span class='note-inline'>(上輔無反廣雅浮漂也鄭注禮記在上曰浮賈注國語浮輕也說文泛也從水孚聲也吳音薄謀反今不取下普包反考聲云水上浮漚也說文從水包聲者也)</span>。</p>
<p>芭蕉<span class='note-inline'>(上補加反下子姚反字指云蕉生交趾葉如席煑可紡績為布汁可以漚麻也葉廣二三尺長七八尺說文云焦菜也竝從草巴尗皆聲失正[?*十]字今俗用相傳作蕉本非字也)</span>。</p>
<p>迅速<span class='note-inline'>(笋俊反爾雅迅疾也說文從辵卂聲卂音信下素祿反爾雅疾也考聲云徵召也說文云從辵束聲辵音丑略反)</span>。</p>
<p>牆壁<span class='note-inline'>(上淨陽反或作廧顧野王曰牆垣也字書云築土曰牆編竹木埿塗之曰壁說文從嗇爿聲也嗇音色爿音匠羊反經從土作墻非也下卑覓反杜注左傳云壁壘也字書云外露曰牆室內曰壁亦牆也說文作廦從广辟聲也广音儼)</span>。</p>
<p>如燎<span class='note-inline'>(遼銚遼鳥二反竝通周禮曰墳燭庭燎鄭眾曰以麻為燭也鄭玄云墳猶大也樹大燭於門外曰大燭門內曰庭燎皆所照眾為明也集訓云燔柴祭天也說文云放火也從火尞聲也尞字從火從昚昚音慎古慎字)</span>。</p>
<p>銷雪<span class='note-inline'>(上音消王注楚辭銷滅也玉篇散也說文鑠金也從金肖聲也或作焇也同用)</span>。</p>
<p>捫摩<span class='note-inline'>(上音門聲類捫摸也集訓云以手撫摩也說文撫持也手門聲也)</span>。</p>
<p>隱蔽<span class='note-inline'>(上於謹反廣雅隱翳也考聲藏也深遠也論語匿也謚法曰懷情不盡曰隱說文蔽也從阜㥯聲經從㥯作隱訛謬也下卑袂反顧野王云蔽暗不明也杜注左傳障也廣雅隱也考聲云蔽也說文從草敝聲也敝音毘袂反)</span>。</p>
<p>厭惡<span class='note-inline'>(上伊焰反下烏固反)</span>。</p>
<p>欣樂<span class='note-inline'>(上香殷反下五教反)</span>。</p>
<p>諷頌<span class='note-inline'>(上風夢反下徐用反周禮教國子興道諷頌鄭玄云背文曰諷以聲節之曰頌或作誦聲類云誦者歌盛德之詩讚美其形容也說文作訟也)</span>。</p>
<p>狀貌<span class='note-inline'>(上狀字從犬爿聲韻英云狀形貌也說文從犬爿聲下茅豹反尚書五事一曰貌孔注容儀也廣雅見也說文從貌象人面下從人象形字也<span class='corr'>籀</span>文從豸作貌古字也或作貌從頁從豹省籀音宙豸音雉也)</span>。</p>
<p>能剌<span class='note-inline'>(上奴登反廣雅能任也博雅堪任其事也說文能熊屬也足似鹿故從二匕從肉[└@(┐/┐)]聲也[└@(┐/┐)]古以字也今隸書因草省為々不但訛略非也經作能草書謬亦非也下青亦反說文直傷從刀朿聲經從夾作㓨俗字訛也熊音雄)</span>。</p>
</div>
<div class='div-other'><a id='mulu111' />
<p class='h2'>大般若波羅蜜多經第三百五十一卷</p><p>侵[(土/儿/夕)*力]<span class='note-inline'>(上七林反劉兆注公羊傳云侵害也說文云漸進也從人手持帚章柳反若掃之進隸書省為侵略也下力兢反蒼頡篇侵侮也廣雅犯也[日/出/八/((犀-尸)-牛+十)]也說文作夌夌也)</span>。</p>
<p>沮壞<span class='note-inline'>(上慈與反毛詩傳云沮猶壞也廣雅濕也說文從水且聲也且音子余反下懷怪反前三百三十卷已釋壞字也)</span>。</p>
<p>鐙甲<span class='note-inline'>(開葢反說文甲也前經第四十七中已具釋也)</span>。</p>
<p>醎味<span class='note-inline'>(上陷巖反時用俗字也廣雅北方水味也爾雅醎苦也說文正體從鹵作鹹形聲字也)</span>。</p>
<p>將寶<span class='note-inline'>(精樣反考聲云將帥也文字集略云軍主也說文率也從寸從醬省聲也帥音衰類反經言將寶轉輪聖王主兵神將也)</span>。</p>
<p>皆鈍<span class='note-inline'>(上皆字下從白下鈍音徒混反蒼頡篇鈍頑也說文從金屯聲也屯音度論反)</span>。</p>
<p>心髓<span class='note-inline'>(雖[此/束]反說文云骨中[目*旨]也從骨髓隨省聲也)</span>。</p>
<p>杖塊<span class='note-inline'>(上長兩反說文手持木也從木丈聲丈字從十從又下康外反前經文第三十九中已釋古文作塊從土象形字)</span>。</p>
</div>
<div class='div-other'><a id='mulu112' />
<p class='h2'>從第三百五十二卷已下至三百五十五卷</p><p>竝無字可音訓</p>
</div>
<div class='div-other'><a id='mulu113' />
<p class='h2'>第三百五十六卷</p><p>菴沒羅果半娜娑果<span class='note-inline'>(竝梵語西國果名也此國竝無其半娜娑果形如冬瓜其味甚美或名麼那娑)</span>。</p>
<p>種植<span class='note-inline'>(承力反纂韻云植多也考聲長也積也說文植種也從木直聲或從歹作殖也)</span>。</p>
<p>溉灌<span class='note-inline'>(上居氣反韻英澆也考聲漬也說文灌也從水既聲下官換反廣雅灌漬也注也韻英沃也說文從水雚聲雚音與上同)</span>。</p>
<p>不藉<span class='note-inline'>(情夜反韻英云以草覆地也假借字也)</span>。</p>
<p>牙莖<span class='note-inline'>(上雅家反下幸耕反說文云草本曰莖從草巠聲也)</span>。</p>
<p>善射<span class='note-inline'>(時夜反周禮六藝三曰五射說文從矢作䠶釋云弓弩發於身而中於遠曰射李斯小篆從寸作射寸法度也寸亦手也)</span>。</p>
<p>惌敵<span class='note-inline'>(上苑袁反前經第三百三卷中已釋惌字下亭歷反文字典說敵仇也左傳對也穀梁傳云倍則止敵則戰少則守從攴商聲商音丁歷反也)</span>。</p>
</div>
<div class='div-other'><a id='mulu114' /><p>經從第三百五十七卷已下盡三百六十二計六卷竝無可音訓</p>
</div>
<div class='div-other'><a id='mulu115' />
<p class='h2'>第三百六十三卷</p><p>茂盛<span class='note-inline'>(上莫候反吳楚之音也韻英音為摸布反草木茂盛也爾雅豊也毛詩傳美也韻詮云滋茂也說文從草戊聲也下常正反廣雅盛多也考聲隆也強也說文從皿成聲也)</span>。</p>
<p><span class='corr'>无</span>暇<span class='note-inline'>(上音無出古文奇字古無字也下遐駕反賈注國語云暇安也說文閑也從日從叚省聲)</span>。</p>
</div>
<div class='div-other'><a id='mulu116' /><p>第三百六十四卷并三百六十五卷已上二卷文易無可音訓</p>
</div>
<div class='div-other'><a id='mulu117' />
<p class='h2'>第三百六十六卷</p><p>枉生<span class='note-inline'>(威往反方言云齊魯之間謂光景為枉矢說文從木王聲古文從文作[山/玫])</span>。</p>
<p>忻求<span class='note-inline'>(迄殷反考聲悅也說文云善者忻人之善正體作欣或作訢竝通也)</span>。</p>
<p>嘲誚<span class='note-inline'>(上䝤交反䝤音謫狡反爾雅嘲謔也調也或從言作謿說文從周作周音竹包反下樵曜反蒼頡篇誚訶也考聲戲笑也韻英責也說文嬈也或作譙竝形聲字也謔音香約反)</span>。</p>
<p>無怯<span class='note-inline'>(欠業反蒼頡篇云怯畏劣也集訓云懼也韻詮弱也說文從犬作㹤以犬多畏故從犬去聲也形聲字也)</span>。</p>
<p>三摩呬多<span class='note-inline'>(呬音聲以反梵語也此翻為止言心止息也或名定有多名等持等引之類此即一也)</span>。</p>
<p>饕餮<span class='note-inline'>(上湯高反杜注左傳云貪財曰饕或作叨俗字也下天結反說文云貪食曰餮博雅作飻上二字竝下形上聲字)</span>。</p>
<p>諠雜<span class='note-inline'>(上兄圓反前經第一卷已具釋下才令反前經第一百八十一卷已具釋)</span>。</p>
<p>紛擾<span class='note-inline'>(上拂文反前經第一序中釋紛字下而沼反前經第三卷中釋擾字也)</span>。</p>
<p>不憚<span class='note-inline'>(彈旦反鄭箋毛詩云憚難也韓詩畏也集訓辭也蒼頡篇驚也說文疾也從心單聲也)</span>。</p>
<p>據慠<span class='note-inline'>(上居御反毛詩傳曰據依也考聲憑也杜注左傳安也說文扶持也從手豦聲也或作倨豦音渠下吾告反孔注尚書云慠慢也廣雅蕩也說文倨也從心敖聲或從人作傲字說文從出從放今經文從土作傲漸訛略也)</span>。</p>
<p>於譏<span class='note-inline'>(上於字說文從[方*(企-止)][方*(企-止)]音偃經從手非也下居依反廣雅譏諫也說文誹也從言幾聲也)</span>。</p>
</div>
<div class='div-other'><a id='mulu118' /><p>經第三百六十七卷第三百六十八此二卷無字可音</p>
</div>
<div class='div-other'><a id='mulu119' />
<p class='h2'>第三百六十九卷</p><p>谷響<span class='note-inline'>(香兩反考聲云響者聲之應也孔注尚書云若響之應聲也說文從音鄉聲也或作響或從言作響經從向作嚮非)</span>。</p>
</div>
<div class='div-other'><a id='mulu120' /><p>經第三百七十卷已下盡三百七十五已上計六卷竝無音訓</p>
</div>
<div class='div-other'><a id='mulu121' />
<p class='h2'>第三百七十六卷</p><p>車乘<span class='note-inline'>(上昌遮反車字說文象形作車橫書車字即是古文車字也下食證反孔注尚書云乘勝也毛詩傳曰乘升也鄭眾注周禮云四匹為乘說文乘覆也從入桀桀音竭桀黠也軍法曰乘也隸書作乘變體字也)</span>。</p>
<p>髓惱<span class='note-inline'>(上緌[此/束]反說文云骨中脂也從骨從隨省聲也下能老反文字集略云頭中實也此字訛謬甚多或從三止或從月或從口或從忽或從山皆非也說文正體從匕從囟囟音信囟頭也從巛巛象髮匕者相匕著也[甾-十+乂]聲也[甾-十+乂]音能老反本古字也)</span>。</p>
</div>
<div class='div-other'><a id='mulu122' /><p>經從三百七十七已下盡三百八十計四卷竝無難字不音訓</p>
</div>
<div class='div-other'><a id='mulu123' />
<p class='h2'>第三百八十一卷</p><p>匳底<span class='note-inline'>(力鹽反蒼頡篇器物名也說文鏡匳也案奩者即香奩碁奩等是也似合底平而上有稜角經從大從品奩不成字經言奩底者取底平為喻也奩字從匚從僉僉亦聲也匚音方)</span>。</p>
<p>所蹈<span class='note-inline'>(徒到反劉兆注穀梁傳蹈履也廣雅蹈行也說文蹈踐也從足舀聲舀音羊小反也)</span>。</p>
<p>坦然<span class='note-inline'>(他懶反蒼頡篇云坦著也廣雅坦平說文安也從土旦聲也旦字從日下一也)</span>。</p>
<p>輞轂<span class='note-inline'>(芒眆反考聲云車[車*豦]也[車*豦]音渠鄭注禮記云車[車*豦]圍長二丈七尺所謂今時輞也其徑九尺皆是古制也今之車輞周圍一丈八尺徑六尺即車脚也下公屋反說文輻之所湊也老子曰三十輻共一轂從車從穀省聲也)</span>。</p>
<p>覩羅緜<span class='note-inline'>(梵語也西國細綿也古譯云兜羅綿前經第三百一十卷已具釋訖)</span>。</p>
<p>鞔䋄<span class='note-inline'>(上莫盤反鄭注周禮云草路鞔也廣雅補也下武昉反此言如來十指之間猶如羅網也易曰庖羲氏結繩為䋄說文作[羅-隹+匕]古字也亦單作冈象形字也)</span>。</p>
<p>綺畫<span class='note-inline'>(欺紀反范子計然云綺出齊郡今出吳越下華罵反爾雅畫形象也郭璞曰圖畫者所以作形象也字書本無此字假借畫字用也)</span>。</p>
<p>纖長<span class='note-inline'>(相鹽反廣雅纖微也方言小也說文細也從系韱聲又說韱字下從非箋聲也箋音接閻反二人從从音從戈經從土從非作[韱-(人*人)]不成字也下丈良反鄭箋詩云長遠也廣雅常也說文久也從兀兀高遠意也從匕音化久則化變也上從亡亾聲也倒書字亾也篆書古體作[巢-果+(厂@(夕*ㄆ))]今隸書作長上俗云字也兀化在下皆變體不可辯也)</span>。</p>
<p>瑿泥耶仙鹿王腨<span class='note-inline'>(上伊奚反梵語也此鹿王其身毛種種異色光潤鮮明腨膝傭纖端正故引為喻也腨音遄耎反也)</span>。</p>
<p>傭圓<span class='note-inline'>(癡龍反考聲上下均也大也韻英庸直也經文有從肉作傭俗字也說文均直也從人庸聲也)</span>。</p>
<p>紺[生/月]<span class='note-inline'>(上甘暗反下戚盈反說文云帛染青而揚赤色或作絟[糸*縈]音與上同此皆馬鄭所用古字也下青字說文從生從丹今隸書訛略也)</span>。</p>
<p>潤滑<span class='note-inline'>(上如順反尚書水曰潤下潤下作鹹鹹音咸廣雅溼也下還刮反說文滑利也考聲乘利也刮音開滑反竝從水形聲字也)</span>。</p>
<p>晃燿<span class='note-inline'>(上黃廣反廣雅暉也考聲云日光也亦作晄說文明也從日光聲下姚照反廣雅燿照也韻英曰光明也或作曜亦通說文從火作燿有從光作耀俗字非正也)</span>。</p>
<p>髆腋<span class='note-inline'>(上音博下音亦此二字竝前經第一卷已具釋也)</span>。</p>
<p>諾瞿陀<span class='note-inline'>(那各反梵語樹名也或云尼俱陀此樹端正傭直團滿可愛此國無有云柳者非)</span>。</p>
<p>頷臆<span class='note-inline'>(上何感反下於力反竝前經第一卷已釋訖)</span>。</p>
<p>逾珂雪<span class='note-inline'>(上庾俱反韻詮云逾越也或作踰也下可何反韻詮云白玉珮也色如白雪)</span>。</p>
<p>鋒利<span class='note-inline'>(芳空反考聲云刀末也或作鏠說文兵刃端也從金峯省聲也)</span>。</p>
<p>擁曲<span class='note-inline'>(邕拱反鄭注儀禮云擁抱也考聲持也護也字書遮也說文從手雍聲正體本作擁古字也)</span>。</p>
<p>婉約<span class='note-inline'>(上惌遠反杜注左傳云婉約言華麗也韻詮婉媚也說文婉順也從女宛聲竝形聲字)</span>。</p>
<p>頻伽音<span class='note-inline'>(梵語也西方鳥名也具足應云迦陵頻伽此鳥在孚㲉之中能作美聲令人樂聞)</span>。</p>
<p>眼睛<span class='note-inline'>(積盈反假借字也本無此字案睛者珠子也纂韻云眼黑精也古人呼為眸子俗謂之目瞳子亦曰目瞳人也論文謂之眼根四大所造淨色為體)</span>。</p>
<p>烏瑟膩沙<span class='note-inline'>(梵語也如來頂相之號也觀佛三昧海經云如來頂上肉髻團圓當中涌起高顯端嚴猶如天葢又一譯云無見頂相各有深義也)</span>。</p>
<p>陿長<span class='note-inline'>(咸甲反前經第三百四卷中已釋從犬非也)</span>。</p>
<p>筋脈<span class='note-inline'>(上居銀反從竹從肉從力下麻佰反從血從[脈-月]或從肉經文從月從永作脉俗字也前經第五十三卷中已具釋二字)</span>。</p>
<p>惇肅<span class='note-inline'>(上都昆反。賈注國語云惇撲也大也方言信也爾雅說文皆厚也從心[古/日/羊]聲也[古/日/羊]音純[古/日/羊]字說文從畗畗音享下從羊今經文從文作敦猶迫也。非經義從心作惇正也。下嵩育反。孔注尚書云肅敬也嚴也。爾雅肅肅泰也謚法曰強德剋義曰肅執心决齗曰肅。說文持事謹敬也從[聿-土+十][聿-土+十]音躡從淵音淵[聿-土+十]在淵上戰戰兢兢肅然懼而嚴敬也。會意字也。後文第四百七十卷中亦同此釋也)</span>。</p>
<p>怯弱<span class='note-inline'>(上欺業反韻英云怯懼也考聲愞弱也顧野王云畏劣也說文從犬作㹤多畏也以犬多怖故從犬去聲也或從心作怯竝通下穰灼反孔注尚書云尫劣也考聲無力也說文弱撓也上象撓曲弱即撓也夫物弱則并力故從二弓及彡象毛釐細弱也)</span>。</p>
<p>稠密<span class='note-inline'>(長流反蒼頡篇云稠眾也廣雅穊也說文多也從禾周聲下岷筆反)</span>。</p>
<p>離翳<span class='note-inline'>(上音利下尹計反韻英翳敝也廣雅障也說文華蓋也)</span>。</p>
<p>不窊<span class='note-inline'>(烏爪反韻詮云下濕地也或從洼作窪說文從穴瓜聲象形字也)</span>。</p>
<p>不垤<span class='note-inline'>(田涅反韻詮云高起也說文象形字也或作垤蟻封土也)</span>。</p>
<p>疥癬<span class='note-inline'>(上皆隘反周禮夏時有養疥之疾也集訓云瘡風也文字集略從虫作蚧說文搔也從疒介聲下先剪反集訓云徙也侵漂移徙也說文乾瘍也從疒鮮聲搔音掃刀反隘音櫻介反也)</span>。</p>
<p>黶點<span class='note-inline'>(上伊琰反考聲云黑子也說文肉中黑也從黑厭聲也下丁琰反考聲云滅也王注楚辭云污也說文小黑也從黑占聲也)</span>。</p>
<p>疣贅<span class='note-inline'>(上有憂反蒼頡篇云疣贅病也或從肉作肬古作[病-丙+ㄆ]下隹苪反博雅贅亦疣也字書云風結病也說文從敖從貝也)</span>。</p>
<p>緻而<span class='note-inline'>(池利反考聲云繒帛密緻也集訓云縫納衣也廣雅補袟也至也從糸致聲也)</span>。</p>
<p>輪埵<span class='note-inline'>(下當果反通俗文作垛亦通也)</span>。</p>
<p>頟廣<span class='note-inline'>(雅格反從客作額俗字也方言額顙也釋名云幽州人謂額為鄂今江外吳音呼額為訝竝邊方訛也說文從頁從格省聲也)</span>。</p>
<p>褫落<span class='note-inline'>(上池里反考聲云褫亦落也敓音土捋反說文褫奪衣也經文作[垝-厄+(冗-几+巾)]不成字也)</span>。</p>
<p>諸竅<span class='note-inline'>(輕叫反鄭注周禮云陽竅七陰竅二鄭注云禮記竅孔也說文空也從穴從噭省聲也敫音叫)</span>。</p>
<p>猒足<span class='note-inline'>(伊閻反說文犬甘肉無[(甚-匹+(岡-山+十))*犬]足故從甘從肉從犬經中多從日月作猒或從厂音罕作厭皆非也)</span>。</p>
<p>逶迆<span class='note-inline'>(上畏韋反下以伊反蕭該漢書音義云水曲流貌也古今正字云透迆邪行也二竝從辵委也皆聲也)</span>。</p>
</div>
<div class='div-other'><a id='mulu124' />
<p class='h2'>第三百八十二卷　第三百八十三卷</p><p><span class='note-inline'>(已上兩卷不音訓)</span></p>
</div>
<div class='div-other'><a id='mulu125' />
<p class='h2'>第三百八十四卷</p><p>析除<span class='note-inline'>(星亦反韻英云析分也說文破木也或從斥作柝石經從斤作析形聲字)</span>。</p>
<p>逼迫<span class='note-inline'>(上兵棘反爾雅逼亦迫也杜注左傳逼近也下補格反蒼頡篇迫亦近也廣雅陿也急也)</span>。</p>
<p>任持<span class='note-inline'>(入針反鄭注禮記任也任音入甚反也用也考聲云任堪也廣雅任使也說文保也從人壬聲)</span>。</p>
</div>
<div class='div-other'><a id='mulu126' />
<p class='h2'>第三百八十五卷</p><p>無字可音訓</p>
</div>
<div class='div-other'><a id='mulu127' />
<p class='h2'>第三百八十六卷</p><p>俳優<span class='note-inline'>(上敗埋反說文戱笑也從人從排省聲也下憶鳩反蒼頡篇云俳優樂人也顧野王曰樂人所為戱笑以自悅也說文俳戲也優倡也竝從人形聲字經文從手或從彳作徘優竝非)</span>。</p>
</div>
<div class='div-other'><a id='mulu128' /><p>第三百八十七卷已下終三百九十一卷凡五卷竝無難字可音訓</p>
</div>
<div class='div-other'><a id='mulu129' />
<p class='h2'>第三百九十二卷</p><p>吠瑠璃<span class='note-inline'>(上音流下音离梵青色寶名也前音義第二經卷第三十九中已具釋)</span>。</p>
<p>頗胝迦<span class='note-inline'>(梵語寶名也正梵音云颯破置迦古譯云是水精此說非也雖類水精乃有紫白紅碧四色差別瑩淨通明寶中最上紅碧最珍紫白其次如好光明砂淨無瑕點云是千年氷化作者謬說也)</span>。</p>
<p>蠃貝<span class='note-inline'>(盧和反爾雅云海介蟲也郭璞云蝸牛類也大而白經文作螺俗字也前經第一百八十一卷中已具釋也)</span>。</p>
<p>醫藥<span class='note-inline'>(上於飢反說文治病工也從酉殹聲於計反經文或從巫作毉俗字前音義第二中已具釋)</span>。</p>
<p>㸦起<span class='note-inline'>(胡固反字書云互也說文從竹作[竺-二+(牙-(必-心)+一)]可以收繩者也隸書省去竹作互經文作互俗字誤也與互字相參非也)</span>。</p>
<p>匱乏<span class='note-inline'>(逵位反字書匱竆也乏也說文匱字從匚貴聲也匚音方也)</span>。</p>
<p>憤恚<span class='note-inline'>(上紛吻反考聲憤盈也心氣發也鄭玄云怒氣充實也蒼頡篇云憤懣也說文恨也形聲字也懣音沒本反)</span>。</p>
<p>尋伺<span class='note-inline'>(上祥淫反考聲云尋度也逐也說文作尋尋繹也理也從口從彡從工口工亂也上從又下從寸今隸書省去彡彡音衫作尋會意字也古文從肘作尋也)</span>。</p>
<p>攀緣<span class='note-inline'>(普班反古今正字云攀引也古文從反拱字為[癸-天+艸]從手攀聲也)</span>。</p>
<p>柔耎<span class='note-inline'>(上而周反說文木曲直曰柔從木矛聲下而兖反說文耎弱也從大而聲也經作軟非也)</span>。</p>
</div>
<div class='div-other'><a id='mulu130' />
<p class='h2'>第三百九十三卷</p><p>無可訓釋</p>
</div>
<div class='div-other'><a id='mulu131' />
<p class='h2'>第三百九十四卷</p><p>達䋈<span class='note-inline'>(奴雅反梵語也下賤之類鄙惡人與下文篾戾車等同類也)</span>。</p>
<p>篾戾車<span class='note-inline'>(上音眠鼈反古譯或云蜜列車皆訛也正梵音云畢㗚吟蹉此云垢濁種也樂作惡業下賤種類邊鄙不信正法垢穢人也)</span>。</p>
<p>無翅<span class='note-inline'>(詩異反鳥之兩羽曰翅或有作翅[羽*是]皆古字也)</span>。</p>
</div>
<div class='div-other'><a id='mulu132' />
<p class='h2'>第三百九十五卷　第三百九十六卷　第三百九十七卷<span class='note-inline'>(已上三卷無可音訓)</span></p></div>
<div class='div-other'><a id='mulu133' />
<p class='h2'>第三百九十八卷</p><p>常嗁<span class='note-inline'>(弟泥反考聲集訓竝云哭無常節曰嗁說文嗁號也從口虒聲虒音同上說文虒字從虎厂聲厂音曳經從帝作啼悲也)</span>。</p>
<p>欻然<span class='note-inline'>(暉律反集訓云欻忽也說文云吹起也會意字也)</span>。</p>
<p>疲倦<span class='note-inline'>(上音皮賈注國語疲勞也廣雅疲亦倦也極也下逵願反廣雅倦極也孔注尚書倦懈玉篇倦止也或從心也作倦或從力作<span class='corr'>劵</span>也)</span>。</p>
<p>讚勵<span class='note-inline'>(上臧旦反方言讚美也郭璞曰頌美其德也釋名云讚所以解釋物理也下力滯反桂菀珠藂云勵免也左傳勸也蓋形聲字)</span>。</p>
<p>植眾<span class='note-inline'>(承力反孔注尚書云植生也杜注左傳植長也或從歹作殖也)</span>。</p>
<p>槌胷<span class='note-inline'>(墜追反俗字也正作椎從木下勗恭反字書槌胷者心懷悲恨自毀其身也)</span>。</p>
<p>黠慧<span class='note-inline'>(上閑戛反方言自關而東趙魏之間謂慧為黠下音惠賈逵察也郭璞意精也前經音義第三卷第三百三卷已釋)</span>。</p>
<p>垣牆<span class='note-inline'>(上遠元反毛詩傳曰垣亦牆也下匠羊反聲類云牆亦垣也尚書曰無敢逾垣牆是也說文垣牆敝也從嗇爿聲也嗇字從來從㐭經中或作墻廧牆竝俗字也)</span>。</p>
<p>欄楯<span class='note-inline'>(上勒單反下垂[門@壬]反說文欄也檻也王逸注楚辭云縱曰欄橫曰楯楯間子謂之櫺子也)</span>。</p>
<p>寶塹<span class='note-inline'>(七艷反說文塹坑也從土斬聲也考聲長坑也韻英小坑也玉篇云城池為壍或作漸)</span>。</p>
<p>街巷<span class='note-inline'>(上音皆考聲都邑之中大道也下學降反毛詩傳里間道也韻英小街也或作衖皆古字也今省為巷也)</span>。</p>
<p>市廛<span class='note-inline'>(長連反鄭眾注周禮云廛居也鄭注禮記廛市邸舍也玉篇云城市內畝半空地謂之廛經作厘俗字略)</span>。</p>
<p>亘以<span class='note-inline'>(可鐙反韻英亘通也考聲遠過也毛詩傳云遍也方言竟也或作[百-日+(冉-十+(、/一/、))]古字)</span>。</p>
<p>寶舫<span class='note-inline'>(福望反爾雅舫舟也郭璞云併兩舟曰舫也)</span>。</p>
<p>却敵<span class='note-inline'>(提的反考聲云敵對也案敵亦惌也讎也却敵者城上伏兵禦寇之所者也)</span>。</p>
<p>雉堞<span class='note-inline'>(上池履反字書云雉陳也公羊傳曰五板為堵五堵為雉百雉為城何休曰二萬尺也考聲城長三丈高一丈曰雉禮記天子城千雉蓋受百雉之城千也公候城百雉伯城七十雉子男五十雉但諸候之城皆缺其南面者以授過也但居而居不固守也下徒頰反杜注左傳云堞者城也上安墻也說文女垣也從土從葉省聲)</span>。</p>
<p>鎣以<span class='note-inline'>(縈併反縈音恚并反韻詮云磨珠玉也鎣鏡使明也韻英鎣猶磨瑩或作瑩也)</span>。</p>
<p>綴以<span class='note-inline'>(追衛反賈逵注國語云綴連也王逸注楚辭云綴也說文綴合著也或作畷皆古字也)</span>。</p>
<p>寶鐸<span class='note-inline'>(徒各反鄭注周禮云鐸大鈴也孔注論語云木鐸金鈴木舌以宣文教也經言寶鐸者宣揚法音前經第一卷已釋也)</span>。</p>
<p>冷煗<span class='note-inline'>(上魯梗反廣蒼冷寒也字書小寒也說文從冫音氷令聲也下奴管反羣書字要云煗溫也從火耎聲也有作暖㬉皆俗用字)</span>。</p>
<p>泛漾<span class='note-inline'>(上芳梵反字書泛浮也經作汎俗字汎暜也非經義下陽亮反或作瀁皆義別正體合作颺案汎漾者浮遊自在之義漾者水波也義雖似同乖經本意宜改作颺也)</span>。</p>
<p>嗢鉢羅花鉢特摩花拘某陀花奔荼利花<span class='note-inline'>(已上四色蓮華前三百一十八卷中已具訓釋)</span>。</p>
<p>鮮郁<span class='note-inline'>(上相延反廣雅鮮好也聲類新也案鮮鮮明也下於六反案鮮郁者妙花鮮明香氣郁遏之盛也論語云郁郁乎文哉)</span>。</p>
<p>周寰<span class='note-inline'>(音還穀梁傳云寰內諸候劉兆曰寰圻也桂菀珠藂云圻者天子千里封域也)</span>。</p>
<p>縱廣<span class='note-inline'>(足容反字書云竪為縱橫為廣又云南北為縱東西為橫是也)</span>。</p>
<p>俱盧舍<span class='note-inline'>(義譯云大牛鳴吼聲所極處也依俱舍論指肘弓量計一俱盧舍算有二里此據平地間也若高逈處亦可五里之內皆得聞之)</span>。</p>
<p>暎蔽<span class='note-inline'>(上於敬反考聲云暉也隱也韻英傍照也或作暎古字亦通下卑袂反韻英掩也考聲蔽瘴也前經第一卷兩字俱釋也)</span>。</p>
<p>孔雀<span class='note-inline'>(即藥反春秋元命包曰火離為孔雀又云罽賓國多孔雀不必疋合正以音影相接或聞雷聲便感有孕胎也)</span>。</p>
<p>鸚鵡<span class='note-inline'>(上烏耕反下音武或作䳇二體同山海經云黃山有鳥青羽赤喙人舌能作人語名曰鸚鵡曲禮曰鸚鵡能言不離飛鳥是也)</span>。</p>
<p>鳧鷖<span class='note-inline'>(上輔于反爾雅舒鳧鶩鶩音木郭璞注云鴨也考聲野鴨之小者也字書從鳥從儿几音殊几者鳥之短羽飛几几然也上形下聲字也下[阿-可+壹]兮反考聲云鷖鳳類也[生/(月-二+┴)]黑色水鳥也毛詩云鳧鷖鳳類也在經傳曰鷖鳧屬也說文同從鳥殹聲也下形上聲字也)</span>。</p>
<p>鴻鴈<span class='note-inline'>(上胡公反。韻英水鳥也。考聲鴻代也郭璞云鴻鳥知運代也或作[工*隹]䲨皆古字也。下顏諫反。或作鴈同毛詩傳云。大曰鴻小曰鴈。案鴻鴈者。隨陽鳥也。禮記月令云。季秋之月鴻鴈來賓。是鴈每至秋初引子南遊將避霜雪。春初逐北以避炎暑。說文鴈鵝屬也。亦名鴚加方言自關而東謂鴈為鴚南楚之外謂之倉鴚。今江東人呼鴈為鴚鵝。或作歌古字也。或作駕子虛賦曰白鵠連鴐鵝是也)</span>。</p>
<p>黃鴡<span class='note-inline'>(七餘反或作雎同一名鴡鳩毛詩云關關鴡鳩是也一名王鴡爾雅云鴡鳩王鴡也關東呼為鶚好在洲渚上也)</span>。</p>
<p>鶬鶊<span class='note-inline'>(上音倉下音庚爾雅云倉糜鴰鴰音古活反郭璞云今呼為此鳥鶬鴰又云鶬鶊張衡歸田賦曰王鴡鼓翼鶬鶊哀鳴交頸鴶鳩鳩音胡浪反關關[嚶-女+鳥][嚶-女+鳥]是也)</span>。</p>
<p>白鸖<span class='note-inline'>(何各反。經文作鵠誤也。鵠音胡木反。蒼黃色而觜短所在皆有。說文鴻鵠也玉篇黃鵠形如鸖。色蒼黃故知非是鸖也。鸖色白而長喙。壽滿千歲者頂皆朱色字書鸖似鵠而觜長。神仙鳥也。見則為祥瑞也。枹朴子曰鸖鳴九皐聲聞于天。淮南子曰雞知將曉鸖知夜半是也。說文從鳥隺。何各反聲也。說文又解隺字從冂。癸營反。從隹。隹鳥也。鳥飛高至上欲出冂也)</span>。</p>
<p>春鶯<span class='note-inline'>(於耕反毛詩云交交桑鳸音戶有鶯其羽傳曰鶯有文鳥也考聲鶯鳥毛有斑文貌也經作鷪誤也埤蒼云鶈鷪也鶈音妻東夷鳥也廣雅云鷪恠鳥屬也非春鶯也)</span>。</p>
<p>鶖鷺<span class='note-inline'>(上音秋下音路或作鶖[慮*鳥]皆古字也顧野王曰大鳥也其羽鮮白可以為毳毛詩云有鶖在梁傳曰禿鶖也又云振鷺于飛爾雅鷺舂鋤也郭璞云即白鷺也頭羽背上皆有長翰毛今江東人取為睫攡名曰白鷺纕纕者音蘇隈反今禿鶖白鷺各是一鳥也)</span>。</p>
<p>鴛鴦<span class='note-inline'>(上於袁反下於薑反毛詩曰鴛鴦于飛傳曰鴛鴦疋鳥也言其止為疋偶飛則雙飛也)</span>。</p>
<p>鵁[(生/(同-(一/口)+┴))*鳥]<span class='note-inline'>(上音交下音精山海經云蔓聯山有鳥名曰鵁[(生/(同-(一/口)+┴))*鳥]似鴨而羣飛也)</span>。</p>
<p>翡翠<span class='note-inline'>(上肥味反南洲志曰翡大於䴏小於烏赤色洲民捕而食之不知貴其毛羽也考聲羽赤雄曰翡說文赤羽雀也從羽非聲也下[生/月]遂反南洲記曰翠為六翮毛長寸餘色青綠出欝林山[生/(月-二+┴)]色䳄曰翠說文[生/月]雀也從羽卒聲)</span>。</p>
<p>精衛<span class='note-inline'>(山海經云炎帝之女名曰女娃於皆反方言云娃美女也女娃遊於東海溺水而不返化為鳥名曰精衛帝取西山之木石以填東海報其惌也一云鳴即自呼云精衛也)</span>。</p>
<p>鵾鷄<span class='note-inline'>(上音昆顧野王曰鵾似鸖而大字書或作鶤同楚辭云鵾鷄嘲哳而悲鳴是也下或作雞亦通)</span>。</p>
<p>[屬*鳥]鳿<span class='note-inline'>(上之欲反下虐綠反山海經云大荒之中有鳥黃頭赤足六首名曰[屬*鳥]鳿爾雅云鸀山烏郭璞曰似烏而小赤觜六乳出西方郭璞曰鸀鳿似鴨而大長鳿赤目觜皆紺色)</span>。</p>
<p>鶢鶋<span class='note-inline'>(上音袁下音居國語云海鳥也漢元帝時瑯瑘有大鳥如馬駒時人謂之鶢鶋爾雅云鶢鶋雜縣莊子鶢鶋海鳥止於魯郊)</span>。</p>
<p>鵾鳳<span class='note-inline'>(下房諷反。毛詩義䟽云。雄曰鳳䳄曰凰。非梧桐不棲。非竹實不食。山海經曰。丹穴山有鳥狀如鸖。五色而有文章名曰鳳凰。廣雅云。鳳凰鷄頭鷰鵪蛇頸鴻身魚尾骿翼五處有文。首文曰德。翼文曰順。背文曰義。腹文曰信。膺文曰雄鳴曰節節䳄鳴曰足足。昏鳴月固常。晨鳴曰發明。晝鳴曰保長。舉鳴曰上翔。集鳴曰歸昌。見則天下安寧也。說文神鳥也。出東方君子之國從鳥凡聲也)</span>。</p>
<p>妙翅<span class='note-inline'>(尸至反即金翅鳥也或名迦婁羅或名揭路茶皆梵語訛也正梵音云孽嚕拏經云妙翅者就狀貌而名之非敵對翻也)</span>。</p>
<p>鶙鶘<span class='note-inline'>(上徒鷄反下音胡或作剃[利-禾+夷]爾雅云今剃胡好羣飛入水食魚故曰洿澤俗亦呼之為淘河鳥也毛詩云惟鴺在梁穀梁傳曰洿澤鳥也)</span>。</p>
<p>羯羅頻迦<span class='note-inline'>(梵語鳥名也亦云迦陵頻伽此譯為美妙聲出大雪山卵㲉之中即能鳴其聲和雅聽者樂聞)</span>。</p>
<p>命命鳥<span class='note-inline'>(梵音耆婆耆婆鳥此云命命據此即是從聲立名鳴即自呼耆婆耆婆也)</span>。</p>
<p>法涌<span class='note-inline'>(羊腫反說文涌膝也或作勇同也)</span>。</p>
<p>羯鷄都寶<span class='note-inline'>(梵語寶名也此即水精之異名其寶色白小如鵝卵許大也)</span>。</p>
<p>其蹬<span class='note-inline'>(登鄧反廣雅蹬履也即履踐階級蹬道也)</span>。</p>
<p>鋪綺帊<span class='note-inline'>(鋪普胡反廣雅陳也布也韻詮設床褥也考聲遍也綺綺音墟倚反以二色綵絲織為文花出吳越次於錦也帊音普霸反考聲帊大[噗-口+申]也或從衣作[袖-由+巴]也)</span>。</p>
<p>白㲲<span class='note-inline'>(徒頰反西國草名也其草花絮堪以為布)</span>。</p>
<p>丹枕<span class='note-inline'>(針荏反天竺國風俗不用木石為枕皆赤皮或赤色布作囊貯以覩羅綿及以毛絮之類為枕或用枕頭或作倚枕丹紅赤色者用也)</span>。</p>
<p>幃帶<span class='note-inline'>(字威反字書云幃幔類也帳傍曰幃或從巾作帷說文從巾韋聲也)</span>。</p>
<p>綩綖<span class='note-inline'>(上鴛遠反下餘㫋反經言綩綖者即珍妙綺錦筵繡褥舞筵地衣之類也)</span>。</p>
<p>綺幔<span class='note-inline'>(上袪倚反下謀伴反考聲幔帷類也正體從巾下從又作幔經從心作慢俗字非也)</span>。</p>
<p>中毒<span class='note-inline'>(張仲反考聲中當也著也)</span>。</p>
<p>奮迅<span class='note-inline'>(上府問反鄭注禮記奮動也韻英振羽也廣雅振也考聲張也下詢俊反前經音義第二卷第三十六已具釋)</span>。</p>
<p>所稟<span class='note-inline'>(彼錦反說文從㐭從禾聲也經作稟者誤也)</span>。</p>
<p>取量<span class='note-inline'>(力強反平去二聲竝通也)</span>。</p>
<p>惆悵<span class='note-inline'>(上敕周反下敕亮反廣雅惆痛也說文悵悵望也楚辭惆悵悲愁也蒼頡篇云惆悵失志也郭璞云惆悵猶懊惱也二字竝從心之也)</span>。</p>
<p>巡環<span class='note-inline'>(上隨遵反考聲巡歷也左傳遍也鄭注周禮所守也李斯從車作䡅下音還公羊傳曰環遶也)</span>。</p>
<p>不[隹/(至-土)]<span class='note-inline'>(時呪反考聲賣物了[隹/(至-土)]古今正字[隹/(至-土)]行也顧野王云賣物得[隹/(至-土)]人買持去曰[隹/(至-土)]經文從厶作[隹/(至-土)]非也古今正字從隹從口)</span>。</p>
<p>佇立<span class='note-inline'>(除呂反爾雅佇久立也考聲云佇持也從人宁宁音同上或作竚竝同也)</span>。</p>
<p>人髓<span class='note-inline'>(緌觜反字統骨中脂也說文髓字從骨從隨省聲也形聲字)</span>。</p>
<p>右髀<span class='note-inline'>(步米反說文股外也從骨卑省聲也古作䠋或作䯗亦通經作䯗俗字也)</span>。</p>
<p>欲剖<span class='note-inline'>(普口反考聲剖破也韻詮剖判也從刀咅聲咅他口反也)</span>。</p>
</div>
<div class='div-other'><a id='mulu134' />
<p class='h2'>第三百九十九卷</p><p>之愆<span class='note-inline'>(揭焉反考聲云愆失也說文過也從心衍聲也或作諐皆同也經多從二天作[億-音+(天*天)]俗字也或作[羊*(巟-亡+口)][起-巳+(侃-(仁-二))]皆古字也)</span>。</p>
<p>赧然<span class='note-inline'>(上挐簡反方言赧愧也小雅面愧曰赧考聲羞慚面赤也字書赧字從赤從㞋㞋亦聲也[眉-目+又]音尼展反從皮作赧俗字也)</span>。</p>
<p>有愧生慚<span class='note-inline'>(上軌位反下徂含反說文愧亦慚也禮記曰君子不以其所能者而病於人不以人之所不能者而愧於人廣雅慚恥也爾雅愧亦慚也說文作愧或作謉聭二體皆古字也)</span>。</p>
<p>瘡痕<span class='note-inline'>(惻霜反韻英瘡痍也或作創亦通故作剏亦同下胡根反字書傷瘢曰痕說文痕瘡腫瘢也從疒艮聲也疒音女厄反)</span>。</p>
<p>驚駭<span class='note-inline'>(上居英反廣雅驚起也說文馬駭也下諧騃反蒼頡篇驚也廣雅起也說文從馬亥聲)</span>。</p>
<p>一函<span class='note-inline'>(霞緘反字書盛書盛物也今人凾書表凾等是也)</span>。</p>
<p>荏苒<span class='note-inline'>(上而枕反考聲云草荏苒者漸次相因經歷時日謂之荏苒經作苒俗字也)</span>。</p>
</div>
<div class='div-other'><a id='mulu135' />
<p class='h2'>大般若波羅蜜多經第四百卷</p><p>箜篌<span class='note-inline'>(上音空下音侯樂器名也釋名云師延所作靡靡之樂也後出於桑間[濮-(仁-二)+彳]上之空地盖空國之候所存也故名箜篌師涓為晉平公鼓焉鄭衛分其地而有也遂號鄭衛之音謂之淫樂也)</span>。</p>
<p>槽頸<span class='note-inline'>(上造勞反下經井反即是箜篌之槽頸及項是也)</span>。</p>
<p>繩柲<span class='note-inline'>(上常仍反考聲索類也本倕作規矩准繩宋忠曰倕舜臣也繩所以取直也廣雅繩直也說文繩索也從糸音覔從蠅省聲也下駢結反考聲拗音厄絞反杜注左傳云手柲物也經作批亦通鄭注尚書大傳云[棍-日+(ㄇ@人)]推也推音他雷廣雅㡙戾也轉也或從巾作批亦通說文從手祕聲也)</span>。</p>
<p>奉屬<span class='note-inline'>(上馮勇反說文奉承也從九九音拱從丰丰聲也丰音峯下鍾欲反杜注左傳屬託也鄭注禮記屬繫也說文連也從尾蜀聲也經作屬俗字謬也)</span>。</p>
<p>隱蔽<span class='note-inline'>(上殷謹反廣雅隱翳也謚法曰懷情不盡曰隱包咸注論語云匿也考聲藏也說文隱亦蔽也從隱阝聲也蔽奄也廣雅蔽隱也爾雅竄也郭璞蔽謂迯藏也說文蔽小草貌從草蔽聲也敞毘袂反)</span>。</p>
<p>羸劣<span class='note-inline'>(上力追反考聲羸廋極也說文痿也從羊[嬴-女]聲也[嬴-女]力臥反下力輟反劣弱也從少力會意字也前經音義第三卷第一百八十一已釋)</span>。</p>
<p>灑地<span class='note-inline'>(沙賈反玉篇云所買反王逸注楚辭云如水之灑地說文音山綺反灑汎也從水麗聲也)</span>。</p>
<p>坌我<span class='note-inline'>(盆悶反韻英云坌塵污也考聲塵猥至也說文從土作坋塵也從土分聲也下我字說文於身自謂也從手從戈經有從禾作我者非)</span>。</p>
<p>淳淨<span class='note-inline'>(上常倫反經作淳俗字也考聲渟漬也鄭注儀禮云沃也廣雅漬也茲四反說文盝音淥從水[古/(畢-田+目)]聲[古/(畢-田+目)]音純也)</span>。</p>
<p>軌範<span class='note-inline'>(上龜葦反考聲車迹也說文車轍也從車從宄省聲也宄音鬼下凢黯反爾雅範法也常也考聲模也則也說文軷也盤末反從車從范省聲也或作笵亦通前經音義第四十六卷已釋也)</span>。</p>
</div>
<div class='div-other'><a id='mulu136' />
<p class='h2'>第四百一卷</p><p>鷲峯山<span class='note-inline'>(齊袖反前聖教序已具釋也)</span>。</p>
<p>重擔<span class='note-inline'>(上直勇反又音除用反二音竝通下躭濫反廣雅擔負也考聲以木荷物曰擔說文手舉物也從扌詹聲也經有從木作檐檐音閻舍檐字也)</span>。</p>
<p>逮得<span class='note-inline'>(臺耐反爾雅逮與也韻英及也考聲作逮亦得及前也典說音義云唐逮也說文正作逮逮及也文字集略音為徒耐反皆相及貌也經有作逯非也逯音綠下登勒反考聲得獲也亦作䙷䙷取也說文云行有所得從彳䙷聲也古文作得[咒-几+寸]䙷三體同音得今俗用皆從䙷作得訛謬)</span>。</p>
<p>翹勤<span class='note-inline'>(上祇遙反爾雅翹危也考聲舉也說文尾長毛也從羽堯聲也下近銀反毛萇詩傳云勤勞也考聲不倦說文勞也從力堇聲也音謹前聖教序已釋也)</span>。</p>
<p>稱機<span class='note-inline'>(上昌證反鄭注禮記稱等也韻英稱程也賈逵注國語程限也郭璞注爾雅人意好也文字集略云稱者知輕重也說文稱詮也從禾爯聲也爯昌䒱反下居依反易曰樞機一發榮辱之主孔氏注尚書云機弩牙也莊子鑿木為機有機械者必有機心是也說文主發謂之機從本幾聲也)</span>。</p>
<p>捨軛<span class='note-inline'>(於革反經作軛俗字也前經第一已釋也)</span>。</p>
<p>堪紹怡悅等字<span class='note-inline'>(從捨軛已下及如來諸相好字等直至願頷頰頟已見前經三十餘字經初第一卷已具訓釋恐繁不述也)</span>。</p>
<p>身分<span class='note-inline'>(下扶問反玉篇分限界也說文分別也從八從刀會意字也)</span>。</p>
<p>熙怡<span class='note-inline'>(上虛飢反下以之反前第一卷已釋也)</span>。</p>
<p>極[火*(日/出/大/((犀-尸)-牛+十))]<span class='note-inline'>(下補挍反廣雅熱也爾雅落也考聲燒柴火烈作聲也韻英火灹曰[火*(日/出/大/((犀-尸)-牛+十))]灹音摘稼反說文[火*(日/出/大/((犀-尸)-牛+十))]灼也從火[日/出/八/((犀-尸)-牛+十)]聲今又說[日/出/八/((犀-尸)-牛+十)]音蒲冐反前經第一卷已釋也)</span>。</p>
<p>細䎡<span class='note-inline'>(上西祭反孔注尚書細小也說文微也從系囟聲也糸音覓囟音信下而兖反群書字要云耎柔弱也從而從火作耎經從車作軟非也前經第一卷中已具釋也)</span>。</p>
<p>盲者<span class='note-inline'>(莫庚反鄭眾曰無目曰瞍瞽瞍亦盲也瞍音蘇走瞍說文云目無眸子曰盲從目亡聲也又釋亡字亡猶逃也從人從乙音隱隱由匿也人隱曰亡經作亡非也前經第一卷中已具釋)</span>。</p>
<p>聾者<span class='note-inline'>(祿東反左傳耳不聽五音之和謂之聾杜預曰聾暗也或作聾蒼頡篇耳不聞也說文無聞曰聾從耳龍也前經第一卷中已具釋)</span>。</p>
<p>能聽<span class='note-inline'>(上乃登反廣雅能任也鄭注周禮云多才藝也說文能獸也熊屬也左傳云黃能能音乃來反即其獸也獸之堅中多力故人有材藝者稱賢能說文從肉從二匕台聲也下體勁反尚書五事四曰聽孔氏云察是非也周禮以五聲聽獄訟求民情也即形色氣耳目是為五聽也說文聽聆也從悳音德從耳從壬壬亦聲也經作聽俗字也)</span>。</p>
<p>瘂者<span class='note-inline'>(鵶賈反考聲云口不能言也案瘂人雖有聲而無詞也說文闕古今正字云瘂瘖也從疒疒音女厄反亞聲也經從口作啞非也啞音厄周易笑言啞啞非經義也前經第一卷已具釋)</span>。</p>
<p>醒悟<span class='note-inline'>(星淨反國語曰醉而怒醒而喜是也賈逵曰醉除為醒從酉星聲也)</span>。</p>
<p>好淨<span class='note-inline'>(蒿報反)</span>。</p>
<p>欻爾<span class='note-inline'>(揮律反蒼頡篇欻猝起也薛琮曰忽也說文有所吹起也前經第一已具釋也)</span>。</p>
<p>擾惱<span class='note-inline'>(上而沼反考聲擾攪也孔氏注尚書亂也說文煩也從手從夒夒奴高反經從憂作擾非也前經第二卷中已具釋也)</span>。</p>
</div>
<div class='div-other'><a id='mulu137' />
<p class='h2'>第四百二卷</p><p>䏺脹膿爛青瘀啄噉骸骨<span class='note-inline'>(已上十字已見前經第三卷音義第一卷中具釋恐繁不再述也)</span>。</p>
<p>[厂@((甘/肉)*犬)]食<span class='note-inline'>(伊焰反顧野王曰厭飽足也說文猒飽也禮記曰獨樂其志不猒其道也說文從甘從肉從犬會意字也厂音罕前經第三卷中已釋)</span>。</p>
<p>牀榻<span class='note-inline'>(上柴莊反廣雅棲息自安之具也說文身所安也從木從爿音牆也有作床俗字也下土答反榻亦牀也釋名牀狹而長曰榻前經第一卷中已具釋訖也)</span>。</p>
<p>欲紹<span class='note-inline'>(時遶反爾雅紹繼也謚法䟽云遠繼先位曰紹前經第一卷中已具釋訖也)</span>。</p>
<p>摽擊<span class='note-inline'>(上匹遙反毛詩傳曰摽落也集訓云摽損也或從攴作[票*支]弃也攴普卜反說文摽擊也從手票聲也票必消反經作飄非經義也案郭璞云旋風也說文迴風也字書云吹之也)</span>。</p>
<p>穅[禾*會]<span class='note-inline'>(上口即反郭璞米皮也聲類從禾從米從康省聲也下枯外反蒼頡篇[禾*會]篇[禾*會]也前經第三卷中已具訓釋也)</span>。</p>
<p>羂取<span class='note-inline'>(癸兗反桂苑珠藂以繩繞係取物謂之羂也或作罥同前經第三卷中已具解釋其理)</span>。</p>
<p>懈怠<span class='note-inline'>(上革賣反下從奈反廣雅懈懶也毛詩云夙夜匪懈是也字書云懈亦怠也前經第三已釋懈字)</span>。</p>
<p>亟作<span class='note-inline'>(飢力反)</span>。</p>
<p>兇黨<span class='note-inline'>(許邕反考聲兇惡也說文從人在凶下當朗反考聲黨類也前經中第四卷兩字俱釋也)</span>。</p>
<p>魁膾<span class='note-inline'>(上苦灰反孔氏曰魁帥也廣雅主也鄭注禮記首也王逸注楚辭大也下古外反廣雅膾割也案屠割牲肉之人名為魁膾也說文從鬼斗聲也前經第四卷已釋兩字也)</span>。</p>
</div>
<div class='div-other'><a id='mulu138' />
<p class='h2'>第四百三卷<span class='note-inline'>(別無字可音訓)</span></p><p>痊除<span class='note-inline'>(上七全反考聲病差曰痊郭象注莊子云病除謂之痊)</span>。</p>
</div>
<div class='div-other'><a id='mulu139' />
<p class='h2'>第四百四卷</p><p>無缺<span class='note-inline'>(犬悅反蒼頡篇缺虧也說文器破也從[午/止]從決省聲者也)</span>。</p>
<p>周覽<span class='note-inline'>(來敢反考聲歷視周遍觀覽也)</span>。</p>
<p>盲冥<span class='note-inline'>(莫并反考聲幽暗也說文冥字從日從冖從六冖音覓凡日數十月十六日月初虧漸幽暗故從月從六郭景純曰冥昧也經多從具從宀作冥非也前經卷第八已具釋冥字)</span>。</p>
<p>掉舉<span class='note-inline'>(上亭吊反韻英掉動也廣雅振也考聲動也或作杓下薑語反說文從手與聲也前經第八卷具釋)</span>。</p>
<p>山崖<span class='note-inline'>(牙皆反說文高山有崖是也前第九卷已釋也)</span>。</p>
<p>如燎<span class='note-inline'>(力吊反禮記庭燭曰燎也)</span>。</p>
<p>抆摩<span class='note-inline'>(舞粉反廣雅抆拭也楚辭曰孤子吟而抆淚是也古今正字抆字從手文聲也或作捪見考聲)</span>。</p>
<p>釁心<span class='note-inline'>(香靳反左傳曰觀舋而動杜注云舋罪也考聲瑕隙也或作衅古字也經作舋俗字也前經第九已釋也)</span>。</p>
</div>
<div class='div-other'><a id='mulu140' />
<p class='h2'>第四百五卷</p><p>心頃<span class='note-inline'>(窺隷反考聲頃者少選間也)</span>。</p>
<p>不齅<span class='note-inline'>(許救反說文以鼻取氣曰齅前經第九卷已釋)</span>。</p>
</div>
<div class='div-other'><a id='mulu141' />
<p class='h2'>第四百六卷</p><p>假名<span class='note-inline'>(耕雅反字書云不真也考聲偽也)</span>。</p>
<p>頭頸<span class='note-inline'>(經郢反韻詮頭莖也蒼頡篇前曰頸後曰項前經音義第二卷第十一卷已具釋也)</span>。</p>
</div>
<div class='div-other'><a id='mulu142' />
<p class='h2'>第四百七卷</p><p>文無可訓</p>
</div>
<div class='div-other'><a id='mulu143' />
<p class='h2'>第四百八卷</p><p>軛取<span class='note-inline'>(烏革反字書軛礙也軛縛也)</span>。</p>
<p>寶篋<span class='note-inline'>(輕頰反文字集略箱類也古今正字篋笥也韻英箱篋也本作匧今加竹周禮盛物之㨔也音咸前經音義第三卷第一百二十八已具釋篋字)</span>。</p>
<p>若減<span class='note-inline'>(耕斬反韓詩減少也杜注左傳耗也又音行監反亦通用也)</span>。</p>
<p>詰言<span class='note-inline'>(企吉反鄭注禮記詰為問其罪也廣雅責也讓也)</span>。</p>
</div>
<div class='div-other'><a id='mulu144' />
<p class='h2'>第四百九卷</p><p>徵詰<span class='note-inline'>(上陟陵反下企吉反)</span>。</p>
<p>行相<span class='note-inline'>(上下孟反下息亮反)</span>。</p>
<p>健行<span class='note-inline'>(上渠建反周易剛健也說文健㑆也從人建聲㑆音苦浪反王弼曰白強不息也前經第四十一卷中已釋)</span>。</p>
<p>不眴<span class='note-inline'>(玄絹反王逸注楚辭眴視也考聲目動也說文目搖也從目䀏聲也經作旬誤也玉篇云如今人動目密相成語曰眴本作旬衛宏作訇盷竝通前經音義第二經第四十一卷已釋)</span>。</p>
<p>瑕隙<span class='note-inline'>(上胡加反鄭注禮記瑕玉之病也廣雅瑕裂也玉篇瑕穢也下鄉逆反說文壁際孔也隙從阝又從白上下小阝音負經從巢作者非也前經第四十卷中已釋也)</span>。</p>
<p>翳暗<span class='note-inline'>(纓計反方言翳薆也韻英蔽也廣雅障也說文華蓋)</span>。</p>
<p>巢穴<span class='note-inline'>(上柴[夕/有]反毛詩惟鵲有巢說文鳥在木上也鄭注禮記巢高也象形字也經從果作巢誤也下玄血反說文土室易曰上古穴居而野處是也前經音義第二經卷第四十一具釋也)</span>。</p>
<p>幖幟<span class='note-inline'>(上必遙反玉篇標舉也畫牌也表識也韻詮立為記也處所也考聲頭上幟也說文木末也從木票聲也票必消反或從巾作幖亦同下齒至反毛詩傳云熾盛也正作幟旌旗上表飾也博雅云幡也說文從巾戠聲也)</span>。</p>
</div>
<p class='juan'>一切經音義卷第四</p></div>
</div><!-- end of div[@id='body'] -->
</body></html>