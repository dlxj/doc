<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3321' />一切經音義卷第五十八</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音僧祇律四十卷</p>
<p style="margin-left:1em">十誦律六十一卷</p>
<p style="margin-left:1em">五分律三十卷</p>
<p style="margin-left:2em">右三律一百三十一卷同此卷音。</p>
</li>
</ul></div>
<div class='div-other'><a id='mulu3322' />
<div class='div-other'><a id='mulu3323' />
<p class='h2'>僧祇律第一卷</p><p>依怙<span class='note-inline'>(胡古反爾雅怙恃也韓詩云無父何怙賴也無母何恃恃負也)</span>。</p>
<p>策謀<span class='note-inline'>(古文[(狦-(狂-王))/日][白-日+(丹-、+十)][竺-二+冉]三形同初革反策亦謀也下莫便反謀論也諮事為謀謂諮事之難易也)</span>。</p>
<p>咎釁<span class='note-inline'>(渠九反詩云慘畏咎箋云咎猶罪過也爾雅咎病也說文咎災也亦惡也下羲鎮反瑕釁愆過也亦罪也)</span>。</p>
<p>黎庶<span class='note-inline'>(力奚反爾雅黎庶烝多師旅眾也)</span>。</p>
<p>即襞<span class='note-inline'>(卑伇反字林韏衣也謂襞褺衣也韏音居阮反)</span>。</p>
<p>四褺<span class='note-inline'>(徙俠反通俗文重衣曰褺)</span>。</p>
<p>輕躁<span class='note-inline'>(又作趮同子到反躁動也躁擾也謂不安靜也)</span>。</p>
<p>潛微<span class='note-inline'>(無非反爾雅瘞幽匿蔽微也郭注云謂逃竄也又微止也字從彳音丑戟反)</span>。</p>
<p>籠䩭<span class='note-inline'>(又作羈羇二形同居猗反說文革絡馬頭曰䩭釋名羇撿也所以撿持制之也)</span>。</p>
<p>禍酷<span class='note-inline'>(古文俈嚳[火*吉]三形同苦䔍反酷極也說文嚳急也告之甚也謂暴虐也)</span>。</p>
<p>愻悌<span class='note-inline'>(蘇才反字林愻順也謙也下大帝大禮二反愷悌樂也易也善事兄曰悌也)</span>。</p>
</div>
<div class='div-other'><a id='mulu3324' />
<p class='h2'>第二卷<span class='note-inline'>(先不音)</span></p></div>
<div class='div-other'><a id='mulu3325' />
<p class='h2'>第三卷</p><p>芋根<span class='note-inline'>(禹拘反說文大葉實根驚人者也故謂之芋蜀多此物可食其本者謂之蹲[鳽-廾+ㄠ])</span>。</p>
<p>竹筥<span class='note-inline'>(又作[竺-二+旅]同力與紀與二反字林筥䈰藉也飯器受五升秦謂之筥方言南楚謂之筲趙魏謂之[竺-二+旅]郭璞曰盛飯筥也聲類筥䈰也亦盛柸器籠曰筥筲音所交反)</span>。</p>
<p>篙擿<span class='note-inline'>(古豪反謂刺船竹也長二丈以鐵為鏃下他犾反㰅猶剔撥也)</span>。</p>
<p>椓杙<span class='note-inline'>(都甬反下又作<span class='corr'>弋</span>同餘職反爾雅樴謂之<span class='corr'>杙</span>注云即橛也樴音徒得反)</span>。</p>
<p>堅勁<span class='note-inline'>(居盛反說文勁強也字從巠力巠音胡頂反水直波也)</span>。</p>
<p>薄膌<span class='note-inline'>(又作瘠同才積反說文膌瘦也亦薄也律文作藉非體也)</span>。</p>
<p>貳用<span class='note-inline'>(他得徒得二反字林貳求也說文貳從人求也)</span>。</p>
</div>
<div class='div-other'><a id='mulu3326' />
<p class='h2'>第四卷</p><p>倪樓<span class='note-inline'>(五奚五禮二反國名也)</span>。</p>
<p>磯激<span class='note-inline'>(居依反埤蒼水中碃石也廣雅磯磧也下古狄反急流也)</span>。</p>
<p>皺[柟-工+又]<span class='note-inline'>(壯幼反下女六反通俗文縮小曰㾭物不伸曰縮[柟-工+又]律文作[皮*米][皮*宿]未見所出)</span>。</p>
<p>聸耳<span class='note-inline'>(丁藍反說文耳垂也又作耽都含反說文耳大也)</span>。</p>
<p>咩咩<span class='note-inline'>(又作嘪同彌爾反說文羊鳴也)</span>。</p>
<p>誇說<span class='note-inline'>(又作夸同苦瓜反謚法曰華言無實曰誇誇相誕也謂憍恣過制自夸大也)</span>。</p>
<p>鏇師<span class='note-inline'>(囚絹反謂以繩規物者也說文圓鑪也)</span>。</p>
<p>欲抒<span class='note-inline'>(時汝除㠯二反說文抒挹也蒼頡篇抒取也出也廣雅抒渫也舀也舀音餘遶也)</span>。</p>
</div>
<div class='div-other'><a id='mulu3327' />
<p class='h2'>第五卷</p><p>萎黃<span class='note-inline'>(於危反聲類云萎木草菸也律文作痿痿痹謂不能行也)</span>。</p>
<p>深榛<span class='note-inline'>(士巾反說文叢木曰榛廣雅木叢生曰榛也)</span>。</p>
<p>輅上<span class='note-inline'>(又作路同力故反釋名云路亦車也金玉等路各隨其所釋立名謂之路者言行於道路也)</span>。</p>
<p>水灒<span class='note-inline'>(子且反汗灑也江南言灒山東言湔音子見反)</span>。</p>
<p>轆轤<span class='note-inline'>(又作樚櫨二形同力木力胡反蒼頡篇三輔舉水具也即汲水者也)</span>。</p>
</div>
<div class='div-other'><a id='mulu3328' />
<p class='h2'>第六卷</p><p>趌[起-巳+厥]<span class='note-inline'>(居列居逸二反丁居月反纂文云趌[起-巳+厥]凶竪也亦跳起也)</span>。</p>
</div>
<div class='div-other'><a id='mulu3329' />
<p class='h2'>第七卷</p><p>扣瓮<span class='note-inline'>(說文作敂同苦後反扣擊也)</span>。</p>
<p>唃耳<span class='note-inline'>(相承音古學反耳邊語也末詳何出)</span>。</p>
<p>鶬鵠<span class='note-inline'>(又作鶬同七唐反爾雅鶬䴢鴰郭璞曰即鶬鵠也鵠胡沃反)</span>。</p>
<p>警宿<span class='note-inline'>(居影反謂警戒也亦起也廣雅警不安也律文作景非體也)</span>。</p>
<p>踟蹰<span class='note-inline'>(直知反下直誅反踟蹰躑躅也亦住足也廣雅猶豫也躑音馳亦反躅馳緣反)</span>。</p>
<p>睩瞚<span class='note-inline'>(力穀反睩視貌也下尸[門@壬]反說文目開合數搖也)</span>。</p>
</div>
<div class='div-other'><a id='mulu3330' />
<p class='h2'>第八卷<span class='note-inline'>(先不音)</span></p></div>
<div class='div-other'><a id='mulu3331' />
<p class='h2'>第九卷</p><p>茜色<span class='note-inline'>(又作蒨茜二形同且見反茹蘆也律文作箋表之箋非此也)</span>。</p>
<p>手㨑<span class='note-inline'>(祖公反通俗文手捉頭曰㨑也)</span>。</p>
<p>寙惰<span class='note-inline'>(揄乳反爾雅寙勞也郭璞曰勞苦者多情寙也或作懈古賣反)</span>。</p>
<p>庵慢<span class='note-inline'>(於含反廣雅庵舍也埤蒼庵[序-予+束]音且漬反)</span>。</p>
<p>啾啾<span class='note-inline'>(子修反蒼頡篇眾聲也啾啾鳴聲也)</span>。</p>
<p>紃羊<span class='note-inline'>(似均冒緣二反紃謂雜也縷也)</span>。</p>
</div>
<div class='div-other'><a id='mulu3332' />
<p class='h2'>第十卷</p><p>檻匱<span class='note-inline'>(胡[黑*敢]反檻攏也檻圈也)</span>。</p>
<p>燈盛<span class='note-inline'>(時征反在器曰盛案盛謂今之抷盂也左傳曰旨酒一盛言器也)</span>。</p>
<p>僦賃<span class='note-inline'>(子溜將六二反通俗文雇載曰僦下女鴆反)</span>。</p>
<p>晃煜<span class='note-inline'>(又作晄古文熿同胡廣反說文晃明也廣雅晃暉也光也下由掬反說文煜曜也廣雅煜熾也埤蒼盛貌也)</span>。</p>
<p>笮作<span class='note-inline'>(側格反案笮猶壓也今謂笮出汁也亦狹也說文笮迫也)</span>。</p>
<p>得[石*甲]<span class='note-inline'>(烏狹反謂自上加也又作壓壓鎮也)</span>。</p>
</div>
<div class='div-other'><a id='mulu3333' />
<p class='h2'>第十一卷</p><p>齒木<span class='note-inline'>(案梵本云彈多抳瑟搋彈多此云齒抳瑟榹此云木謂齒木也長者十二指短者六指也多用竭陀羅木作之今此多用楊枝為無此木)</span>。</p>
<p>掃篲<span class='note-inline'>(掃作彗字林曰竹枝今此夕苪反謂掃竹也律文作㨹手桂反廣雅㨹裂也)</span>。</p>
<p>舍勒<span class='note-inline'>(此譯云衣或言內衣也)</span>。</p>
<p>營署<span class='note-inline'>(時庶反營謂經營也署猶置也說文部署也亦宮也)</span>。</p>
</div>
<div class='div-other'><a id='mulu3334' />
<p class='h2'>第十二卷<span class='note-inline'>(先不音)</span></p></div>
<div class='div-other'><a id='mulu3335' />
<p class='h2'>第十三卷</p><p>痏痏<span class='note-inline'>(諸書作侑籀文作煒案通俗文於鬼反痛聲曰[序-予+有]驚聲曰㒄音于簡反律文從口作喡喂二形非也<span class='corr'>籀</span>音除救反)</span>。</p>
</div>
<div class='div-other'><a id='mulu3336' />
<p class='h2'>第十四卷</p><p>中析<span class='note-inline'>(又作析同思狄反聲類析劈也說文破木也亦分也字從木斤會意字也)</span>。</p>
<p>完出<span class='note-inline'>(胡官反說文完全也)</span>。</p>
<p>生微<span class='note-inline'>(無非反通俗文物傷濕曰微也)</span>。</p>
<p>撥開<span class='note-inline'>(補沫反謂發揚也撥亦除也棄也律文作[托-匕+巿]匹沫反謂[托-匕+巿]物也[托-匕+巿]非此義)</span>。</p>
<p>朝菌<span class='note-inline'>(奇殞反爾雅中馗菌郭璞曰地蕈也似蓋今江東呼為土菌蕈音審)</span>。</p>
<p>呵叱<span class='note-inline'>(齒逸反方言呵怒也陳謂之呵案叱猶呵也禮記尊客之[止/(利-禾+舟)]不叱狗是也)</span>。</p>
</div>
<div class='div-other'><a id='mulu3337' />
<p class='h2'>第十五卷</p><p>搋築<span class='note-inline'>(又作扠同勅佳反通俗文[券-刀+(口/手)]手挃曰搋也)</span>。</p>
<p>挾先<span class='note-inline'>(胡頰反爾雅云挾藏也郭注云今江東通言也謂懷意也律文作協和之協非也)</span>。</p>
<p>秸泥<span class='note-inline'>(古八反秸即槀也律文作䓀古木反禾穀[禾*會]也)</span>。</p>
<p>米潘<span class='note-inline'>(敷煩反字林淅米汁也江南名潘關中名泔也律文作䊩歸二形非也)</span>。</p>
<p>嘲話<span class='note-inline'>(又作啁同竹包反蒼頡篇啁也調也謂相戲調也漢書云俱在左右談調而已是也)</span>。</p>
</div>
<div class='div-other'><a id='mulu3338' />
<p class='h2'>第十六卷</p><p>食棧<span class='note-inline'>(仕板反說文棧棚也廣雅棧閣也棚置食器於其上也)</span>。</p>
<p>洮米<span class='note-inline'>(徒刀反案洮沐也通俗文淅米謂之洮沐也說文汰洗也汰音太淅音氈熱反)</span>。</p>
<p>扟去<span class='note-inline'>(所隣反說文從上挹取也通俗文減上取曰扟)</span>。</p>
<p>石壜<span class='note-inline'>(徒南反猶瓷坩也律文作琰非也坩音口甘反)</span>。</p>
<p>若卷<span class='note-inline'>(古文觠捲觠三形今作卷同渠員反毛詩傳云卷曲也)</span>。</p>
<p>竹篙<span class='note-inline'>(方言作[木*蒿]音高謂刺船竹也淮南子蒿篙測江許叔重曰謂<span class='corr'>刺</span>船竹長二文以鐵為鏃者也)</span>。</p>
</div>
<div class='div-other'><a id='mulu3339' />
<p class='h2'>第十七卷</p><p>山坡<span class='note-inline'>(又作陂同普何反案陂陀猶靡迤也今山陂土陂皆是也迤戈是反)</span>。</p>
<p>髮舜<span class='note-inline'>(字體作鬊音書[門@壬]反廣雅髮謂之鬊漢書韋昭音蠢鄭玄注禮記云鬊亂髮也音舜)</span>。</p>
<p>鎗銚<span class='note-inline'>(餘招反溫器也律文有作鐎汁也說文鐎鐎汁也字林云容一斗以銚無緣)</span>。</p>
<p>欬瘶<span class='note-inline'>(苦戴反說文逆氣也下又作欶同蘇豆反蒼頡篇齊郡謂敕曰欬也)</span>。</p>
<p>刵劓<span class='note-inline'>(讓記反廣雅刵截耳也下又作㓷同魚器反說文㓷決鼻也尚書無或劓刵人也孔注云劓割鼻也刵截耳也)</span>。</p>
<p>麻籸<span class='note-inline'>(所巾反通俗文物滓曰籸字從米)</span>。</p>
<p>奚用<span class='note-inline'>(胡鷄反蒼頡篇云奚何也)</span>。</p>
<p>疥瘙<span class='note-inline'>(蘇到反蒼頡篇瘙疥也廣雅瘙瘡也)</span>。</p>
<p>蘆荻<span class='note-inline'>(又作藡同徒歷反即蒹葭也堪為薄者也葦未秀者為蘆蒹公銜也)</span>。</p>
<p>木札<span class='note-inline'>(側黠反木皮也律文有作㧊敷廢反說文削朴也朴札也謂削木柿也二形通用又作㩌非也)</span>。</p>
<p>撥聚<span class='note-inline'>(補達反撥理也亦發揚貌也廣雅撥除也撥亦棄也律文作跋非體也)</span>。</p>
<p>若秸<span class='note-inline'>(公八反尚書三百里納秸服孔注云秸槀也服槀伇也)</span>。</p>
<p>若穰<span class='note-inline'>(如羊反說文黍䅀也禾穰也䅀音良計反)</span>。</p>
</div>
<div class='div-other'><a id='mulu3340' />
<p class='h2'>第十八卷</p><p>藍澱<span class='note-inline'>(徒見反爾雅澱謂之垽郭璞曰澱滓也江東呼為垽垽音魚靳反)</span>。</p>
<p>倒孑<span class='note-inline'>(居列反爾雅蜎蠉郭璞曰井中蛣蟨赤虫也一名孑下通俗文蜎化為蚊是蜎音狂兖反蠉音香兖反蛣音結蟨居月反)</span>。</p>
<p>汪水<span class='note-inline'>(烏黃反小爾雅汪池也)</span>。</p>
<p>拼毳<span class='note-inline'>(補耕反下昌芮反栟彈繩畢也毳羊細毛也)</span>。</p>
<p>拳搉<span class='note-inline'>(渠員反下苦角反說文搉敲擊也字從手從寉)</span>。</p>
</div>
<div class='div-other'><a id='mulu3341' />
<p class='h2'>第十九卷</p><p>并擩<span class='note-inline'>(而注反謂擩莝擩箭擩物等皆作此字)</span>。</p>
<p>磓壓<span class='note-inline'>(又作槌同丁迥反謂捉下也廣雅槌擿也下於甲反自上加下也)</span>。</p>
<p>[(ㄇ@人)/〦/日]弶<span class='note-inline'>(古犬反下渠向反字書施罝於道曰弶以繩取物曰罥)</span>。</p>
<p>㑌腳<span class='note-inline'>(去誑反謂脚曲也書無此字應俗作耳)</span>。</p>
<p>聳耳<span class='note-inline'>(古文竦愯慫三形同所項須奉二反方言慫聾也郭璞曰言無所聞常聳耳也聳又竦也謂敬悚也)</span>。</p>
<p>掩襲<span class='note-inline'>(古文㦻同辭立反左傳凡師輕曰襲注掩其不備也)</span>。</p>
<p>甎坯<span class='note-inline'>(又作[木*瓦]同匹才反字林瓦未燒者曰坯)</span>。</p>
<p>汪泥<span class='note-inline'>(烏黃反通俗文停水曰汪謂汪池之汪律文作洸古皇反洸涌也洸洸聲也洸非此義也)</span>。</p>
</div>
<div class='div-other'><a id='mulu3342' />
<p class='h2'>第二十卷</p><p>榱棟<span class='note-inline'>(所龜反爾雅桷謂之榱郭璞曰即椽也亦名桷亦名撩音力道反棟都弄反說文屋栿也一名極亦名桴亦名桴[木*隱]音於靳反)</span>。</p>
<p>櫨欂<span class='note-inline'>(力胡反說文柱上枅也下蒲麥蒲各二反廣雅欂謂之枅)</span>。</p>
<p>枅衡<span class='note-inline'>(今作枅同結奚反蒼頡篇柱頭方木也一名㧺亦名拚亦名[槉-矢+失]亦名[栥-欠+ㄆ]音子結反)</span>。</p>
<p>田[卄/斗]<span class='note-inline'>(或作斜都口反此宜作斗字)</span>。</p>
</div>
<div class='div-other'><a id='mulu3343' />
<p class='h2'>第二十一卷</p><p>見斷<span class='note-inline'>(魚斤反說文齒肉也蒼頡篇齒根也)</span>。</p>
<p>[病-丙+又]頭<span class='note-inline'>(古文銧[病-丙+又]二形今作疣同有留反說文[又*頁]顫也謂顫掉不正也顫又作戰律文作痏非體也)</span>。</p>
</div>
<div class='div-other'><a id='mulu3344' />
<p class='h2'>第二十二卷</p><p>刳四<span class='note-inline'>(卩孤反言刳勞也說文刳判也周書曰刳木為舟謂空其腹也)</span>。</p>
<p>上摡<span class='note-inline'>(古載反周禮師女官而濯摡鄭玄曰摡拭也字從手律文從木作槩平斗斛之槩非此義)</span>。</p>
<p>羹[腕-夗+隹]<span class='note-inline'>(呼各反楚辭露雞<span class='corr'>[腕-夗+隹][魵-八+隹]</span>王逸注云有<span class='corr'>菜</span>曰羹無<span class='corr'>菜</span>曰[腕-夗+隹]也雋以規反)</span>。</p>
<p>㗘[嗕-辰+焦]<span class='note-inline'>(又作[齒*尃]同補洛反下子立反說文噍貌也廣雅㗘噍聲也)</span>。</p>
<p>䯉䯉<span class='note-inline'>(於滑反說文咽中氣息不利也律文作[邱-丘+(骨-「+人)]非也)</span>。</p>
<p>蟥蜂<span class='note-inline'>(胡光反爾雅[虫*友]蟥蛢郭注云甲虫也大如虎豆緣色江東呼為黃瓶[虫*友]音扶結反)</span>。</p>
<p>斗藪<span class='note-inline'>(又作擻同蘇走反通俗文斗藪謂之[聲-耳+豕][愨-心+束]律文作科擻非體也[聲-耳+豕]音都穀反[愨-心+束]音速)</span>。</p>
<p>圂廁<span class='note-inline'>(胡困反廣雅圊圂庰廁也下惻吏反廁亦圊也釋名云圂者溷濁也或曰清言至穢處冝常修治使潔清也廁者人雜廁在上非一也)</span>。</p>
</div>
<div class='div-other'><a id='mulu3345' />
<p class='h2'>第二十三卷</p><p>礓石<span class='note-inline'>(居良反形如薑也通俗文地名小石謂之礓礫也字從石從畺也)</span>。</p>
<p>屋檐<span class='note-inline'>(又作櫩同餘占反說文檐[棍-日+(內-入+人)]也亦名屋相亦名連緜爾雅檐謂之樀樀亦楣也[棍-日+(內-入+人)]音毗樀音都歷反)</span>。</p>
<p>項顀<span class='note-inline'>(直追反說文額出也今用其義律文作膇未見所出)</span>。</p>
<p>侏儒<span class='note-inline'>(之于而予反通俗文侏儒曰矬謂極短人也)</span>。</p>
</div>
<div class='div-other'><a id='mulu3346' />
<p class='h2'>第二十四卷</p><p>懟恨<span class='note-inline'>(古文譵同文淚反爾雅懟怨也亦忿也)</span>。</p>
<p>齵齒<span class='note-inline'>(五溝反蒼頡篇齒重生也說文齒不正也謂高下不齊平也律文作齲丘禹反說文齒蠹也齲非此義也蠹音丁故反)</span>。</p>
</div>
<div class='div-other'><a id='mulu3347' />
<p class='h2'>第二十五卷　第二十六卷</p><p>並先不音</p>
</div>
<div class='div-other'><a id='mulu3348' />
<p class='h2'>第二十七卷</p><p>敲戶<span class='note-inline'>(又作毃同苦交反謂下打者也說文敲橫檛也)</span>。</p>
<p>猥多<span class='note-inline'>(烏罪反字林猥眾也廣雅猥頓也)</span>。</p>
<p>捦牽<span class='note-inline'>(又作㩒同渠林反說文急持衣襟也埤蒼捦抳也)</span>。</p>
<p>瓷匙<span class='note-inline'>(方言從木作提同是支反謂拘飯者也律文作鉹昌紙反鉹鬵也鉹非義鬵音自林反)</span>。</p>
</div>
<div class='div-other'><a id='mulu3349' />
<p class='h2'>第二十八卷</p><p>持䩸<span class='note-inline'>(字書作縙同而用反案毳飾也又作㲨而容反字林㲨罽也)</span>。</p>
<p>䍧羊<span class='note-inline'>(祖郎反字林牡䍧羊也三倉云䍧[尸@失]羊也)</span>。</p>
<p>不坼<span class='note-inline'>(耻格反字林坼裂也亦分也律文作卓非體)</span>。</p>
</div>
<div class='div-other'><a id='mulu3350' />
<p class='h2'>第二十九卷</p><p>是挻<span class='note-inline'>(式延反謂作泥物也挻擊也挻柔也埴土也)</span>。</p>
<p>水湔<span class='note-inline'>(又作[泳-永+(雀*戈)]同子見反通俗文傍沾曰湔山東名也江南言灒音子且反)</span>。</p>
</div>
<div class='div-other'><a id='mulu3351' />
<p class='h2'>第三十卷</p><p>紡績<span class='note-inline'>(古文作勣同子狄反字林績緝也)</span>。</p>
<p>鬱訓<span class='note-inline'>(又作譸同陟尤反比丘名也三蒼訓亦酬字也)</span>。</p>
</div>
<div class='div-other'><a id='mulu3352' />
<p class='h2'>第三十一卷</p><p>令臉<span class='note-inline'>(力占反廣雅懸熟也臉生血也)</span>。</p>
<p>穀䴬<span class='note-inline'>(夷職反謂穀麥糠皮也律文作[竺-二+弋]草名也)</span>。</p>
<p>燎巳<span class='note-inline'>(又作燎同力鳥反字林燎炙也律文作燎力彫力弔二反庭燎也燎非此義)</span>。</p>
<p>福羅<span class='note-inline'>(正言布羅此譯云短靿靴靿音烏豹反)</span>。</p>
<p>[病-丙+又]手<span class='note-inline'>(又作[又*頁]同于救反謂顫[病-丙+又]搖動不安也)</span>。</p>
</div>
<div class='div-other'><a id='mulu3353' />
<p class='h2'>第三十二卷</p><p>漱卑<span class='note-inline'>(所霤反或言蘇卑或言優婆斯皆訛轉也正言鄔波斯此云近善女也鄔音一古反)</span>。</p>
<p>喟嘆<span class='note-inline'>(又作㕟同口愧口怪二反大息也喟歎聲也)</span>。</p>
</div>
<div class='div-other'><a id='mulu3354' />
<p class='h2'>第三十三卷<span class='note-inline'>(先不音)</span></p></div>
<div class='div-other'><a id='mulu3355' />
<p class='h2'>第三十四卷</p><p>狠䟺<span class='note-inline'>(又作跋同補盖反狼䟺猶蹎䟺也說文䟺步也聲類賴䟺也)</span>。</p>
<p>婆[口*束]<span class='note-inline'>(所學反星名也)</span>。</p>
<p>欶指<span class='note-inline'>(又作嗽同所角反通俗文含吸曰嗽嗽亦呪也)</span>。</p>
<p>䤍青<span class='note-inline'>(莫奚反埤蒼醭䤍醬敗壞也醬敗則䤍生醭音普木反)</span>。</p>
<p>廁篦<span class='note-inline'>(補奚反小學篇萞刷也謂制刷也今眉篦等皆作此也)</span>。</p>
<p>甌別<span class='note-inline'>(烏侯反甌器也方言盆之小者謂之甌也)</span>。</p>
<p>施系<span class='note-inline'>(奚計反謂屧系履系等皆作系律文作緩蒵二形非也屧音思頁反)</span>。</p>
<p>青[埁-今+(歹*戈)]<span class='note-inline'>(無悲反通俗文物殤濕曰微律文作湄湄二形非字體也次下卷生[埁-今+(歹*ㄆ)]同)</span>。</p>
<p>㰍䟽<span class='note-inline'>(力同反說文㰍房室之疏也疏窗也廣雅㰍含也律文作籠非體也)</span>。</p>
</div>
<div class='div-other'><a id='mulu3356' />
<p class='h2'>第三十五卷</p><p>䋫卷<span class='note-inline'>(側耕反說文䋫縈繩也江沔之間謂之縈牧繩為䋫䋫亦屈沔音彌善反)</span>。</p>
<p>欱烟<span class='note-inline'>(呼帀反欱猶飲取也說文欱歠也歠音昌悅反)</span>。</p>
<p>[敲-高+亭]觸<span class='note-inline'>(又作㲂棖樘橙四形同文衡反㲂亦觸也)</span>。</p>
<p>當敧<span class='note-inline'>(居儀反通俗文以箸取物曰攲著音洽慮反)</span>。</p>
<p>謦欬<span class='note-inline'>(口頂反下開代反通俗文利喉曰謦說文欬逆氣也字從言從欠律文從石從口作磬咳二形非也)</span>。</p>
<p>連嚏<span class='note-inline'>(又作䶍同丁計反蒼頡篇噴鼻也詩云願言即嚏箋云汝思我心如是我即嚏也今俗嚏云人道我此古遺語也)</span>。</p>
<p>砎砎<span class='note-inline'>(胡瞎反字指云礣砎雷大聲也律文榾古忽反埤蒼云狗榾木名也中作箭笴也榾非此義礣音莫八笴音古旱反)</span>。</p>
</div>
<div class='div-other'><a id='mulu3357' />
<p class='h2'>第三十六卷</p><p>妭豔<span class='note-inline'>(於驕反說文妖巧也又女子狀貌淑好也下又作艷同餘贍反方言秦晉之間謂美為豔豔光也)</span>。</p>
<p>姑妐<span class='note-inline'>(故胡反白虎通曰姑者故也故老人之稱也說文姑母也下之容反釋名俗謂舅章曰妐言是也所敬見之悚遽自肅齊也)</span>。</p>
</div>
<div class='div-other'><a id='mulu3358' />
<p class='h2'>第三十七卷<span class='note-inline'>(先不音)</span></p></div>
<div class='div-other'><a id='mulu3359' />
<p class='h2'>第三十八卷</p><p>殆壞<span class='note-inline'>(徒改反廣雅殆敗也爾雅殆危也殆亦幾也近也)</span>。</p>
<p>拳敲<span class='note-inline'>(又作敲同口交反謂下擊也說文橫撾也律文作㧯非也)</span>。</p>
</div>
<div class='div-other'><a id='mulu3360' />
<p class='h2'>第三十九卷</p><p>佉啁羅床<span class='note-inline'>(此譯云小長床也啁音竹交反)</span>。</p>
<p>敲槃<span class='note-inline'>(口交攴謂相擊打也槃謂鈴槃也)</span>。</p>
</div>
<div class='div-other'><a id='mulu3361' />
<p class='h2'>第四十卷</p><p>罯瘡<span class='note-inline'>(於感於合二反說文罯覆也律文作菴草名也菴非此用)</span>。</p>
<p>竹[籩-(這-言)]<span class='note-inline'>(亡卑反字林折竹笢也笢音亡忍反竹膚也聲類[籩-(這-言)]篾也今中國蜀土人謂竹篾為[籩-(這-言)]也)</span>。</p>
<p>襏衣<span class='note-inline'>(又作袚同補末反通俗文三尺衣謂之襏也)</span>。</p>
<p>跋渠<span class='note-inline'>(此言訛也正言伐伽此譯云部謂部類也或言群同其義)</span>。</p>
</div></div>
<div class='div-other'><a id='mulu3362' />
<div class='div-other'><a id='mulu3363' />
<p class='h2'>十誦律第一卷</p><p>攫其<span class='note-inline'>(九縛反說文攫㭄也蒼頡篇云攫搏也言獸瞋則攫也㭄音遟逆反)</span>。</p>
<p>[卄/毦]被<span class='note-inline'>(而容反字林[卄/毦]罽也謂古其垂毛者也律文或作䩸而用反說文[安/卑]毳飾也)</span>。</p>
<p>戶丳<span class='note-inline'>(地黠反通俗文門鍵曰丳蒼頡篇作橝橝持也鍵音巨展反方言關東謂之鍵關西謂之鑰)</span>。</p>
<p>髁肋<span class='note-inline'>(口化反字林髁䯊也謂腰骨也䯊音口亞反下郎得反說文脅骨也字從肉從力作肋律文從革作勒說文馬頭絡銜者也非字體也)</span>。</p>
<p>犢車<span class='note-inline'>(徒穀反古名羊車釋名云羊祥也祥善也善飾之車今犢車是也)</span>。</p>
<p>柁樓<span class='note-inline'>(大我反釋名云船尾曰柁柁柁也在後見柁曳也柁音他字從手柁從木)</span>。</p>
<p>蛭蟲<span class='note-inline'>(之逸反爾雅蛭蟣江東名蟣音巨機反謂入人皮中食血者也律文作蛭非也)</span>。</p>
<p>狌狌<span class='note-inline'>(又作猩同所京反字林能言鳥也山海經曰人面豕身能語今交阯封溪縣有之狀如貒如豚聲如小兒啼也貒音土桓反)</span>。</p>
<p>二[起-巳+(蝷-虫)]<span class='note-inline'>(丑白反謂半步曰[起-巳+(蝷-虫)]律文作踔丑白勅角二反[跳-兆+尤]踔行不[止/(利-禾+舟)]也)</span>。</p>
</div>
<div class='div-other'><a id='mulu3364' />
<p class='h2'>第二卷</p><p>作弶<span class='note-inline'>(渠向反字書施肯於道為弶也律文作摾非也)</span>。</p>
<p>鼾睡<span class='note-inline'>(下且反說文臥息聲也字苑呼干反江南行此音律文作哻吁嚊三形非體也)</span>。</p>
</div>
<div class='div-other'><a id='mulu3365' />
<p class='h2'>第三卷</p><p>皰癬<span class='note-inline'>(又作㿅同私淺反字林乾瘍癬有乾濕兩種釋名徙疒徙也浸淫移徙處曰癬也故青徐人謂癬為徙也)</span>。</p>
<p>頭綃<span class='note-inline'>(私遙反通俗文云生絲繒曰綃謂頭[髟/貝]也)</span>。</p>
<p>掉衣<span class='note-inline'>(徒弔反廣雅掉振搖動也律文作挑吐堯反挑抉也桃非也)</span>。</p>
<p>鍫钁<span class='note-inline'>(又作鐰同且消反方言趙魏間謂臿為鍫臿音楚洽反)</span>。</p>
</div>
<div class='div-other'><a id='mulu3366' />
<p class='h2'>第四卷　第五卷<span class='note-inline'>(已上二卷並先不音)</span></p></div>
<div class='div-other'><a id='mulu3367' />
<p class='h2'>第六卷</p><p>一丳<span class='note-inline'>(字菀初眼反今之炙肉丳也)</span>。</p>
<p>班[並*毛]<span class='note-inline'>(布莽反謂毛布也字林罽之方文者曰[並*毛]律文作[旁*毛]非也)</span>。</p>
</div>
<div class='div-other'><a id='mulu3368' />
<p class='h2'>第七卷</p><p>襵縫<span class='note-inline'>(之涉反謂襵疊也廣雅襵襞也緶縫曰襵也)</span>。</p>
<p>木牓<span class='note-inline'>(秿莽反謂以木貫身立以大摽上牓人善惡以視之也律文作榜補盲反弓輔也榜非此義)</span>。</p>
</div>
<div class='div-other'><a id='mulu3369' />
<p class='h2'>第八卷</p><p>一杍<span class='note-inline'>(治㠯反說文機持緯者即今筬也曾子母投杼下機是筬音成)</span>。</p>
<p>麨糒<span class='note-inline'>(蒲祕反說文乾飯也一曰熬大豆與米者律文從麥作糒非體也)</span>。</p>
<p>殆而<span class='note-inline'>(徒改反治也近也禮記殆將病注云殆幾也)</span>。</p>
</div>
<div class='div-other'><a id='mulu3370' />
<p class='h2'>第九卷</p><p>天竺<span class='note-inline'>(今作䔍或言身毒或云賢豆皆訛也正言印度此翻名月月有千名斯其一稱良以彼土聖賢相繼導凡化物如月照臨囙以名也)</span>。</p>
<p>窯師<span class='note-inline'>(羊招反字林燒瓦竈也又作陶徒刀反作瓦器者也西國無窯但於平地累坯燒成器也)</span>。</p>
<p>釤鍫<span class='note-inline'>(所鑒反字書釤大錄也下千消反方言趙魏之間謂臿為鍫也)</span>。</p>
<p>勦疾<span class='note-inline'>(說文作[(魅-ㄙ)-未+堯]同仕交反捷健也謂勁速勦健也)</span>。</p>
</div>
<div class='div-other'><a id='mulu3371' />
<p class='h2'>第十卷</p><p>萹豆<span class='note-inline'>(布殄匹綿二反其葉可治霍亂人家多種之也)</span>。</p>
<p>咽病<span class='note-inline'>(又作胭同一千反謂咽喉病也)</span>。</p>
</div>
<div class='div-other'><a id='mulu3372' />
<p class='h2'>第十一卷</p><p>孔[鈃-廾+(申/(前-刖+ㄅ))]<span class='note-inline'>(古文罅[土*雩]二形同呼亞反說文[跳-兆+雽]裂也笄也)</span>。</p>
<p>齘齒<span class='note-inline'>(下界反說文齒相切也三蒼鳴齒也律文作吤非也)</span>。</p>
<p>寱語<span class='note-inline'>(魚祭反聲類眠內不覺妄言也)</span>。</p>
<p>葦棧<span class='note-inline'>(仕諫反說文棧柵也廣雅棧閣也通俗文板閣曰棧是也)</span>。</p>
<p>櫂子<span class='note-inline'>(徒角反俗音徒格反郭璞曰謂木無枝柯梢櫂長而殺者也)</span>。</p>
<p>合霤<span class='note-inline'>(力救反謂屋簷前水下之處也今合霤為堂也)</span>。</p>
<p>木簀<span class='note-inline'>(阻革反簀棧也謂以為木棧非竹葦也)</span>。</p>
</div>
<div class='div-other'><a id='mulu3373' />
<p class='h2'>第十二卷</p><p>鵽肉<span class='note-inline'>(竹刮反爾雅注云今鵽大如鴿似雌雉鼠爪出北方沙漠地也肉美俗名突厥雀生蒿萊之間如鶉大憨音呼濫反)</span>。</p>
<p>鶉肉<span class='note-inline'>(市均反說文䳺鶉也廣雅鷦鶉也䳺音烏含反鷦音焦)</span>。</p>
</div>
<div class='div-other'><a id='mulu3374' />
<p class='h2'>第十三卷</p><p>胡<span class='corr'>荾</span><span class='note-inline'>(又作䕑荾荽三形同私佳反韻略云胡荾香菜也律文作綏非也)</span>。</p>
<p>歠粥<span class='note-inline'>(古文吷同昌悅反說文歠飲也欱也下古文[米*(云/日)]同之育反)</span>。</p>
<p>匙匕<span class='note-inline'>(卑以反一名柶通俗文匕或謂言匙方作提同是移反柶音四又作鉹昌紙反非也)</span>。</p>
</div>
<div class='div-other'><a id='mulu3375' />
<p class='h2'>第十四卷</p><p>牙旗<span class='note-inline'>(渠基反夏后尚牙謂刻為牙飾因以名馬釋名云熊虎為旗軍將所建象其猛如獸與眾期其下也)</span>。</p>
<p>日昳<span class='note-inline'>(徒結反日仄也)</span>。</p>
</div>
<div class='div-other'><a id='mulu3376' />
<p class='h2'>第十五卷</p><p>經恤<span class='note-inline'>(又作䘏同須律反爾雅恤憂也亦[怡-台+又]也謂與人財物振恤之也)</span>。</p>
<p>水突<span class='note-inline'>(陀沒反謂水蕩流壞物者也)</span>。</p>
<p>箭括<span class='note-inline'>(資賤反矢竹也箭者竹之別形也大身小葉曰竹小身大葉曰箭竹主為矢因以為名馬古活反釋名云箭其末曰栝二會也謂與絃會也)</span>。</p>
<p>若茜<span class='note-inline'>(又作茜蒨二形同千見反說文茅蒐也人血所生可以染絳字從草西聲律文作箋子[止/(利-禾+舟)]反表識書者箋非此義也)</span>。</p>
</div>
<div class='div-other'><a id='mulu3377' />
<p class='h2'>第十六卷</p><p>掃篲<span class='note-inline'>(又作彗同囚銳蘇醉二反說文掃竹所以用掃者也)</span>。</p>
<p>擢臂<span class='note-inline'>(徒卓反蒼頡篇擢柚也廣雅擢出也亦引也謂抽臂泅也)</span>。</p>
<p>捊水<span class='note-inline'>(或作抱同蒲交反說文引取也通俗文作掊手把曰掊也字從手)</span>。</p>
<p>作模<span class='note-inline'>(莫奴反說文模法也此亦摹字䂓也形也掩取象也字從水也)</span>。</p>
<p>赭模<span class='note-inline'>(莫奴反說文模法也此亦摹字䂓也形也掩取象也字從木也)</span>。</p>
<p>赭土<span class='note-inline'>(之也反三蒼赭赤土也山海經少陽之山多美赭是也)</span>。</p>
<p>白墠<span class='note-inline'>(音善即白土也亦名堊亦名白墠律文作墡非體也)</span>。</p>
</div>
<div class='div-other'><a id='mulu3378' />
<p class='h2'>第十七卷</p><p>髓餅<span class='note-inline'>(思累反釋名云烝餅湯鉼索餅髓餅等各隨形以名之也律文作[飢-几+(髓-骨)]思累弋累二反字書[飢-几+(髓-骨)][(夕*己)/食]也方言餂或謂之䭉䭉非此義[(夕*己)/食]音一月反豆飴也)</span>。</p>
<p>酒澱<span class='note-inline'>(徒見反爾雅澱謂之垽郭注云澱滓也律文作[殿/酉]非也)</span>。</p>
<p>陽病<span class='note-inline'>(養良反周書云陽詐也通俗文作詳虛辝也漢書作陽不真也經文作佯似羊反佯弱也佯非此義)</span>。</p>
</div>
<div class='div-other'><a id='mulu3379' />
<p class='h2'>第十八卷</p><p>磨貝<span class='note-inline'>(補盖反西域衣名也)</span>。</p>
<p>門闑<span class='note-inline'>(又作臬同魚烈反爾雅橛謂之臬注云門閫也謂門限也)</span>。</p>
</div>
<div class='div-other'><a id='mulu3380' />
<p class='h2'>第十九卷</p><p>粰[米*留]<span class='note-inline'>(又作梳音浮留廣雅粰[米*留][米*(云/日)]饊也今謂薄粥也)</span>。</p>
<p>官稟<span class='note-inline'>(補錦反說文稟賜也廣雅稟與也)</span>。</p>
<p>斤頭<span class='note-inline'>(居勤反說文斤斫木也斤钁也律文作釿魚斤　反釿㓵也釿非此用也)</span>。</p>
<p>著茸<span class='note-inline'>(而容反草茸又今取其象也)</span>。</p>
<p>鐃鏡<span class='note-inline'>(奴交反廣雅和鑾鐃鐸鈴也下鏡未詳疑誤應作錞音[一/巿]均反周禮金錞和皷也)</span>。</p>
<p>刳中<span class='note-inline'>(口孤反言刳剔也謂空其腹中也)</span>。</p>
<p>唼唼<span class='note-inline'>(祖盍反謂食作聲也)</span>。</p>
</div>
<div class='div-other'><a id='mulu3381' />
<p class='h2'>第二十卷<span class='note-inline'>(先不音)</span></p></div>
<div class='div-other'><a id='mulu3382' />
<p class='h2'>第二十一卷</p><p>贅頭<span class='note-inline'>(諸苪反通俗文體目曰疣贅釋名云贅屬也橫生一肉屬著體也小曰肬大曰贅)</span>。</p>
<p>指瘃<span class='note-inline'>(又作瘃同竹足反謂手足中寒作瘡者也)</span>。</p>
<p>丸頹<span class='note-inline'>(又作㾽同堂雷反陰病也釋名陰腫曰頹氣下頹也又曰疝亦言詵詵引小腹急痛也疝音山)</span>。</p>
<p>瞎瞽<span class='note-inline'>(正字作瞎同火鎋反字書一目合也下公戶反無目謂之瞽瞽鼓也冥冥如鼓皮也)</span>。</p>
<p>㞇[尬-介+安]<span class='note-inline'>(烏對反下他對反謂廢風也律文從疒作㾯㾼非也)</span>。</p>
<p>瘭疽<span class='note-inline'>(必遙反下千余反廣雅癰成為瘭疽名也)</span>。</p>
</div>
<div class='div-other'><a id='mulu3383' />
<p class='h2'>第二十二卷<span class='note-inline'>(先不音)</span></p></div>
<div class='div-other'><a id='mulu3384' />
<p class='h2'>第二十三卷</p><p>革鞘<span class='note-inline'>(又作[革*尹]古文作<span class='corr'>琄</span>同胡犬反車[革*尹]也謂大車縛槅者也廣雅鞙謂之羇槅音古厄反䩭居冝反律文作伭非也)</span>。</p>
</div>
<div class='div-other'><a id='mulu3385' />
<p class='h2'>第二十四卷　第二十五卷<span class='note-inline'>(並先不音)</span></p></div>
<div class='div-other'><a id='mulu3386' />
<p class='h2'>第二十六卷</p><p>炱煤<span class='note-inline'>(徒來反下亡才反煙塵也通俗文積煙以為炱煤律文作炱烸非體也)</span>。</p>
<p>言[薩/木]<span class='note-inline'>(魚列反說文牙米也謂漬穀麥等生牙者也)</span>。</p>
<p>肥丁<span class='note-inline'>(都亭反丁強也釋名丁壯也言物體皆壯健也)</span>。</p>
<p>奉餉<span class='note-inline'>(式尚反廣雅餉遺也餉饋也)</span>。</p>
<p>俟夏<span class='note-inline'>(又作竢同事几反爾雅俟待也)</span>。</p>
<p>蝗蟲<span class='note-inline'>(胡光胡孟二反螽也謂蝩蟲者也禮記蝗蟲為災是也蝩音之容反)</span>。</p>
<p>閃摩<span class='note-inline'>(式染反)</span>。</p>
<p>菱芰<span class='note-inline'>(又作茗同渠寄反爾雅菱蕨糜注云即水中菱也律文作芡音渠斂反芡鷄頭也)</span>。</p>
<p>摒擋<span class='note-inline'>([(人*人)/一/廾]政反下當浪反通俗文除物曰摒擋摒除也)</span>。</p>
<p>伊寗<span class='note-inline'>(奴定反苦諦也)</span>。</p>
<p>多他<span class='note-inline'>(盡也)</span>。</p>
<p>蠰舍<span class='note-inline'>(而羊反)</span>。</p>
</div>
<div class='div-other'><a id='mulu3387' />
<p class='h2'>第二十七卷</p><p>䩭由<span class='note-inline'>(又作羇同居奇反馬勒也繫也)</span>。</p>
<p>氀衣<span class='note-inline'>(力俱反通俗文毛布曰氀廣雅氀罽也)</span>。</p>
<p>槀草<span class='note-inline'>(公道反說文槀稈也即乾草也)</span>。</p>
<p>[纕-(口*口)]衣<span class='note-inline'>(麤雷反釋名死三日生者成服曰[纕-(口*口)][纕-(口*口)]摧也言傷摧也[纕-(口*口)]有錫有疑[纕-(口*口)]有繐[纕-(口*口)]也繐音歲)</span>。</p>
</div>
<div class='div-other'><a id='mulu3388' />
<p class='h2'>第二十八卷</p><p>汙篦<span class='note-inline'>(布奚反刮汙篦也律文作捭此借音耳)</span>。</p>
<p>戶排<span class='note-inline'>(蒲皆反謂木[門@龠]開戶者也如戶鈎等律文作䤵非也)</span>。</p>
<p>捩曬<span class='note-inline'>(力結反下所懈反謂暴乾)</span>。</p>
</div>
<div class='div-other'><a id='mulu3389' />
<p class='h2'>第二十九卷　第三十卷　第三十一卷　第三十二卷</p><p><span class='note-inline'>(已上先並無音)</span></p>
</div>
<div class='div-other'><a id='mulu3390' />
<p class='h2'>第三十三卷</p><p>麑魚<span class='note-inline'>(音迷謂大身魚也其類有四種互相吞也經中皆作迷也)</span>。</p>
</div>
<div class='div-other'><a id='mulu3391' />
<p class='h2'>第三十四卷</p><p>櫺子<span class='note-inline'>(盧丁反窗子也通俗文疏間曰櫺亦云車櫺是也)</span>。</p>
<p>懸癰<span class='note-inline'>(醫方皆作[雝/月]謂喉中肉也)</span>。</p>
<p>大魁<span class='note-inline'>(苦迴反說文羹斗也律文作[木*開]鐦二形非也)</span>。</p>
<p>餛飩<span class='note-inline'>(胡昆反下徒昆反廣雅餛飩餅也)</span>。</p>
</div>
<div class='div-other'><a id='mulu3392' />
<p class='h2'>第三十五卷<span class='note-inline'>(先不音)</span></p></div>
<div class='div-other'><a id='mulu3393' />
<p class='h2'>第三十六卷</p><p>門閫<span class='note-inline'>(又作梱同苦本反禮記外言不入於閫注云閫門限也)</span>。</p>
<p>弭耳<span class='note-inline'>(古文作弭同彌耳反謂耳臥為弭也)</span>。</p>
<p>陂澤<span class='note-inline'>(筆皮反大池也山東名濼音匹莫反幽州名淀淀音殿下直格反水聚曰澤釋名云兖州人謂澤為掌言水亭處如掌中也澤閏者也)</span>。</p>
<p>宰人<span class='note-inline'>(祖殆反禮記宰夫為獻主注云宰夫主膳食之官聲類宰治也律文作牢非也)</span>。</p>
</div>
<div class='div-other'><a id='mulu3394' />
<p class='h2'>第三十七卷</p><p>振擺<span class='note-inline'>(又作[椑-(白-日)]同秿買反說文反手擊為擺也)</span>。</p>
<p>步靫<span class='note-inline'>(楚佳反釋名云步靫人所帶以箭叢其中也)</span>。</p>
<p>擩箭<span class='note-inline'>(而注反亦言捻箭也今言擩莝擩物皆作此字也)</span>。</p>
<p>掊刮<span class='note-inline'>(蒲交反通俗文手把曰掊律文作刨近字耳)</span>。</p>
<p>耳圈<span class='note-inline'>(去員反謂耳璫之類也或以金銀玉等為之也)</span>。</p>
<p>指窟<span class='note-inline'>(衢勿反說文無尾也淮南子云屈奇之服許叔重曰屈短也奇長也今取其義)</span>。</p>
<p>處拼<span class='note-inline'>(補莖反拼彈也律文作絣無文綺也)</span>。</p>
<p>不勻<span class='note-inline'>(弋均反說文調勻也)</span>。</p>
<p>指鞜<span class='note-inline'>(今作[巾*沓]同徒荅反說文㧺也以皮為之今射鞜是也)</span>。</p>
<p>水竇<span class='note-inline'>(徒遘反考工記竇高三尺注云宮中水道也說文竇空也謂孔穴也)</span>。</p>
</div>
<div class='div-other'><a id='mulu3395' />
<p class='h2'>第三十八卷</p><p>滌食<span class='note-inline'>(徒的反通俗文澡器曰盪滌說文滌洒也)</span>。</p>
<p>牛呞<span class='note-inline'>(又作䶗齡二形同勅之式之二反爾雅牛曰䶗謂食已復出也)</span>。</p>
<p>犛牛<span class='note-inline'>(忙包反西南夷長毛牛也律文作猫非體也)</span>。</p>
<p>鞙紉<span class='note-inline'>(又作[革*尹]古文作琄同胡犬反謂車䩗[革*尹]物皆作此廣雅鞙謂之䩭)</span>。</p>
<p>嚏故<span class='note-inline'>(又作䶍同丁計反蒼頡篇噴鼻也)</span>。</p>
<p>辮帶<span class='note-inline'>(駢殄反說文交辮也通俗文織繩曰辮辮織也)</span>。</p>
<p>施幰<span class='note-inline'>(虛偃反謂布帛張車上曰幰)</span>。</p>
<p>藟蝲<span class='note-inline'>(他達反下勒達反廣雅藟蝲蚳藟蠍也)</span>。</p>
<p>豌豆<span class='note-inline'>(一丸反廣雅豌豆䝀豆也字從豆䝀音留)</span>。</p>
<p>三碣<span class='note-inline'>(渠列反說文特立石也謂三石支釜者也)</span>。</p>
<p>門楣<span class='note-inline'>(美飢反爾雅楣謂之梁注云門上橫梁也)</span>。</p>
<p>施棚<span class='note-inline'>(蒲萠反通俗文連閣曰棚棚亦閣也閣謂重屋也)</span>。</p>
</div>
<div class='div-other'><a id='mulu3396' />
<p class='h2'>第三十九卷</p><p>屐支<span class='note-inline'>(又作跂同巨逆反說文履屩也屐有草[屐-彳+ㄐ]帛[屐-彳+ㄐ]等也屩音居虐反)</span>。</p>
<p>木桶<span class='note-inline'>(湯動反通俗文云受漆者曰桶可以盛食等也)</span>。</p>
<p>幖[巾*志]<span class='note-inline'>(昌志反私記為幟音皆與知識同更無別音也)</span>。</p>
<p>作棬<span class='note-inline'>(去員反屈不為之謂之棬經又作棬非也)</span>。</p>
<p>獺皮<span class='note-inline'>(他遏他轄二反說文形如小犬水居食魚者也律文作狙非也狙多達反又作[口*束*頁][虫*闥]蛆蟽等形並非也)</span>。</p>
<p>鱣魚<span class='note-inline'>(古文鱣同知連反大黃魚也口在頷下體無鱗甲肉黃大者長二三丈江東呼為黃魚是也)</span>。</p>
</div>
<div class='div-other'><a id='mulu3397' />
<p class='h2'>第四十卷</p><p>漚令<span class='note-inline'>(於候反說文久漬也律文作膒非體也)</span>。</p>
<p>匈凹<span class='note-inline'>(烏交反字菀云凹陷也蒼頡篇作容墊下也)</span>。</p>
<p>匈凸<span class='note-inline'>(徒結反字菀云凸起者也)</span>。</p>
<p>築時<span class='note-inline'>(古文[筑/又]同陟逐反說文築搏也廣雅築刺也)</span>。</p>
<p>鹵簿<span class='note-inline'>(字體作樐同力古反下蒲古反樐大楯也蔡雍獨斷曰天子大駕出陳鹵<span class='corr'>簿</span>也)</span>。</p>
<p>喑噫<span class='note-inline'>(於禁乙戒反喑噫大呼也說文飽出息也律文作嗌非也)</span>。</p>
<p>[木*兩]襠<span class='note-inline'>(音兩當釋名云其一當匈其一當背囙以名之也)</span>。</p>
</div>
<div class='div-other'><a id='mulu3398' />
<p class='h2'>第四十一卷　第四十二卷　第四十三卷　第四十四卷　第四十五卷</p><p><span class='note-inline'>(右已上五卷並先不音訓)</span></p>
</div>
<div class='div-other'><a id='mulu3399' />
<p class='h2'>第四十六卷</p><p>作縈<span class='note-inline'>(一瓊反通俗文收續曰縈縈旋也)</span>。</p>
<p>作緡<span class='note-inline'>(亡巾反說文釣魚繳也爾雅緡綸也敦璞曰江東謂之緡繳音之若反)</span>。</p>
</div>
<div class='div-other'><a id='mulu3400' />
<p class='h2'>第四十七卷</p><p>蛆毘<span class='note-inline'>(子餘反)</span>。</p>
<p>土垛<span class='note-inline'>(徒果反字林小堆也吳人謂積土為垛字從阜)</span>。</p>
<p>香匳<span class='note-inline'>(正字作蘞同力占反說文鏡籢也謂大底者也江南有粉匳香匳棊匳等是也)</span>。</p>
<p>纔得<span class='note-inline'>(在災反纔僅也劣也不久也廣雅纔暫也)</span>。</p>
<p>議仲<span class='note-inline'>(謂伯仲兄弟也伯長仲中也)</span>。</p>
<p>櫨栱<span class='note-inline'>(來都反說文[樦-主+尃]櫨柱上枅也一名㭼亦名㭓亦名槉[樦-主+尃]音薄麥反枅古奚反㭼徒荅反㭓皮變反槉音疾)</span>。</p>
</div>
<div class='div-other'><a id='mulu3401' />
<p class='h2'>第四十八卷</p><p>鐵砧<span class='note-inline'>(又作椹[(甚-儿+人)*皮]二形同豬金反鈇砧也律文作鈂文心反臿屬也)</span>。</p>
<p>裓來<span class='note-inline'>(孤得反謂衣襟也)</span>。</p>
<p>惡賤<span class='note-inline'>(烏故反謂憎惡也下茨箭反廣雅賤卑也經文作汓濺非也濺音子且反)</span>。</p>
<p>激列<span class='note-inline'>(古歷反流急曰激發也感激也)</span>。</p>
</div>
<div class='div-other'><a id='mulu3402' />
<p class='h2'>第四十九卷</p><p>牴慲<span class='note-inline'>(莫盤反說文慲忘也亦慲[(土*白*土)/几]也律文作僈非也)</span>。</p>
<p>遏截<span class='note-inline'>(烏曷反蒼頡篇遏遮也爾雅遏止也郭璞曰今以逆相止為遏)</span>。</p>
<p>詭語<span class='note-inline'>(居毀反謂不實也詭惡也欺也譎詭奇怪也)</span>。</p>
</div>
<div class='div-other'><a id='mulu3403' />
<p class='h2'>第五十卷</p><p>黔蛇<span class='note-inline'>(古文鳹同渠占渠今二反)</span>。</p>
<p>嵯梨<span class='note-inline'>(徂娥反)</span>。</p>
</div>
<div class='div-other'><a id='mulu3404' />
<p class='h2'>第五十一卷<span class='note-inline'>(先不音)</span></p></div>
<div class='div-other'><a id='mulu3405' />
<p class='h2'>第五十二卷</p><p>穄米<span class='note-inline'>(子裔反說文穄[序-予+(黍-禾+林)]也似黍而不黏者關西謂之穈音美皮反)</span>。</p>
<p>時[(ㄇ@(企-止))/齊]<span class='note-inline'>(又作涕同子禮反廣雅[(ㄇ@(企-止))/齊]漉也謂[(ㄇ@(企-止))/齊]出其汁也律文作擠音子詣反排也擠非此義也)</span>。</p>
<p>灑散<span class='note-inline'>(所解反如水之灑地也律文作攦非)</span>。</p>
</div>
<div class='div-other'><a id='mulu3406' />
<p class='h2'>第五十三卷</p><p>[簿-尃+卑]筏<span class='note-inline'>(又作<span class='corr'>篺</span>同蒲隹反方言<span class='corr'>篺</span>謂之筏南方名<span class='corr'>篺</span>北人名筏)</span>。</p>
</div>
<div class='div-other'><a id='mulu3407' />
<p class='h2'>第五十四卷</p><p>餘糝<span class='note-inline'>(古文糝糂[米*替][飢-几+((斷-斤)-└+匚)]四形今作糝同乘感反說文以米和羹也一曰粒也律文作惔非也)</span>。</p>
</div>
<div class='div-other'><a id='mulu3408' />
<p class='h2'>第五十五卷<span class='note-inline'>(先不音)</span></p></div>
<div class='div-other'><a id='mulu3409' />
<p class='h2'>第五十六卷</p><p>潢池<span class='note-inline'>(胡光反說文久積水池也大曰潢小曰洿濁水也)</span>。</p>
</div>
<div class='div-other'><a id='mulu3410' />
<p class='h2'>第五十七卷</p><p>牛脬<span class='note-inline'>(普包反通俗文尿本曰脬說文旁胱也)</span>。</p>
<p>樵薪<span class='note-inline'>(才焦反說文樵木也亦薪也字從木焦聲也)</span>。</p>
<p>㼾甎<span class='note-inline'>(力穀反下又作塼同脂緣反狹長者謂之㼾軓)</span>。</p>
</div>
<div class='div-other'><a id='mulu3411' />
<p class='h2'>第五十八卷</p><p>汙飾<span class='note-inline'>(屋孤反汙塗也飾修治<span class='corr'>抆</span>飾也)</span>。</p>
<p>杖鑽<span class='note-inline'>(下祖亂反謂杖端頭若骨䥫等也經文作纂組非此用也)</span>。</p>
<p>豍豆<span class='note-inline'>(布迷反廣雅豍豆䝀豆也)</span>。</p>
<p>刀匣<span class='note-inline'>(今作押同胡甲反說文匣匱也謂盛刀劒者也)</span>。</p>
<p>須鑰<span class='note-inline'>(息于反鎻須也下余酌反說文關下壯也)</span>。</p>
</div>
<div class='div-other'><a id='mulu3412' />
<p class='h2'>第五十九卷<span class='note-inline'>(先不音)</span></p></div>
<div class='div-other'><a id='mulu3413' />
<p class='h2'>第六十卷</p><p>挽紖<span class='note-inline'>(古文緣統二形同文忍反說文牛索也)</span>。</p>
<p>者仇<span class='note-inline'>(古文述同渠牛反窓耦曰仇爾雅仇讎匹也)</span>。</p>
<p>到矴<span class='note-inline'>(都定反謂柱丁石也律文碠非也)</span>。</p>
<p>捉瑱<span class='note-inline'>(古文瞋同他見反周禮弁師掌冕王瑱王笄注云瑱塞耳者也釋名云瑱鎮也懸當耳旁不欲使人忘聽自鎮重也或名充耳笄音鷄)</span>。</p>
</div></div>
<div class='div-other'><a id='mulu3414' />
<p class='h1'>五分律卷第一</p><p class="byline">玄應撰</p>
<div class='div-other'><a id='mulu3415' /><p>厭蠱<span class='note-inline'>(於冉反下字林音固說文厭合也蒼頡篇伏合人心曰厭蠱周禮庶氏掌除妻蠱注云毒蠱虫物害人者也謂虫行毒也律文作固非也)</span>。</p>
<p>養飤<span class='note-inline'>(今作餧同辭恣反說文飤糧也廣雅云餧飤也謂以食供設人曰飤字從食從人律文作飼近字也)</span>。</p>
<p>餞送<span class='note-inline'>(才翦反說文送去也謂以飲食送人曰餞字從食律文作踐履之踐非體也)</span>。</p>
<p>僅而<span class='note-inline'>(渠鎮反字林僅財能也僅亦劣也)</span>。</p>
<p>銜淚<span class='note-inline'>(下衫反瓦在內而未發者皆曰銜言銜恨銜淚等皆是也)</span>。</p>
<p>享福<span class='note-inline'>(虛兩反享受也亦當也說文享獻也字從高省篆文作[宋-木+阜]又音呼羹反)</span>。</p>
<p>餟祠<span class='note-inline'>(說文餟同張芮反酹祭也酹音力外反字林謂以酒澆地祭也)</span>。</p>
<p>魔麾<span class='note-inline'>(字詀今作撝同呼皮反楚辭舉手曰麾謂手指之也)</span>。</p>
<p>歌謠<span class='note-inline'>(與招反說文獨歌也爾雅徒歌為謠是也徒空也)</span>。</p>
<p>和埴<span class='note-inline'>(時力反尚書云厥土赤埴墳孔安國曰黏土曰埴也)</span>。</p>
<p>枅梁<span class='note-inline'>(今作枅同古奚反蒼頡篇柱上方木也一名㧺亦名[樦-主+尃]櫨[樦-主+尃]音蒲夌反)</span>。</p>
<p>戶楣<span class='note-inline'>(靡飢反爾雅楣謂之梁郭璞曰門上橫梁也)</span>。</p>
</div>
<div class='div-other'><a id='mulu3416' />
<p class='h2'>第二卷</p><p>作穽<span class='note-inline'>(古文阱茦二形同扌性反廣雅云穽坑也謂穿地為陷以取獸也)</span>。</p>
<p>僶俛<span class='note-inline'>(亡忍反下無辯反謂自強為之也律文作僈非也)</span>。</p>
<p>險隵<span class='note-inline'>(又作隵同許奇反險隵危也律文作隵五遠反鼓聲也嚱非義也)</span>。</p>
<p>晏安<span class='note-inline'>(烏見反說文宴安也字從宀從妟宴安爾雅安止也定也蒼頡篇云安靜也說文作侒宴也)</span>。</p>
</div>
<div class='div-other'><a id='mulu3417' />
<p class='h2'>第三卷</p><p>允合<span class='note-inline'>(戈准反周易允叔大吉王弼曰允當也允亦信也爾雅允誠也)</span>。</p>
<p>共賭<span class='note-inline'>(又作賭同都杜反通俗文錢戲曰賭)</span>。</p>
<p>礧佛<span class='note-inline'>(力對反謂以石投佛也今言礧石是也)</span>。</p>
</div>
<div class='div-other'><a id='mulu3418' />
<p class='h2'>第四卷</p><p>驚惋<span class='note-inline'>(烏[止/(月*凡)]反謂惋歎驚異也)</span>。</p>
<p>愜意<span class='note-inline'>(苦頰反悃可也字林愜快也)</span>。</p>
</div>
<div class='div-other'><a id='mulu3419' />
<p class='h2'>第五卷</p><p>垔灑<span class='note-inline'>(於仁反下所解反字應作堊於故反即莊飾也)</span>。</p>
<p>粲麗<span class='note-inline'>(麤且反廣雅粲明也粲亦鮮盛貌也律文作璨非體也下勤計反廣雅麗好也麗謂華靡也)</span>。</p>
<p>歠粥<span class='note-inline'>(又作吷同昌悅反說文歠飲也欱也欱音火洽反也)</span>。</p>
</div>
<div class='div-other'><a id='mulu3420' />
<p class='h2'>第六卷</p><p>輟我<span class='note-inline'>(猪劣張衛二反止也爾雅輟已也)</span>。</p>
<p>誣說<span class='note-inline'>(武于反說文加言也誣欺也妄也誣亦[网-(ㄨ*ㄨ)+又]也)</span>。</p>
<p>木簀<span class='note-inline'>(側革反說文床棧也爾雅簣謂之[竺-二+吊]音側兀反郭璞曰即床板也)</span>。</p>
</div>
<div class='div-other'><a id='mulu3421' />
<p class='h2'>第七卷</p><p>蔚然<span class='note-inline'>(於謂反廣雅蔚茷也茂盛也)</span>。</p>
<p>援助<span class='note-inline'>(于眷反援謂依援護助之言也)</span>。</p>
</div>
<div class='div-other'><a id='mulu3422' />
<p class='h2'>第八卷</p><p>介意<span class='note-inline'>(居薤反周易憂悔吝者存乎介韓康伯曰介纖介釗獻曰介[信*ㄆ]也)</span>。</p>
<p>貪飻<span class='note-inline'>(又作飢同他結反說文貪謂貪食曰餮)</span>。</p>
<p>䏣弊<span class='note-inline'>(千余反謂䏣妬也蠅子曰䏣也)</span>。</p>
<p>泅戲<span class='note-inline'>(又作汙同似由反說文水上浮也今江南呼拍浮為泅也)</span>。</p>
<p>澆灒<span class='note-inline'>(又作[口*戔]濺二形同子旦反說文水汙灑也史記以五步之內以頸血濺大王衣作濺字)</span>。</p>
</div>
<div class='div-other'><a id='mulu3423' />
<p class='h2'>第九卷</p><p>狼[亡/朋]<span class='note-inline'>(又作茫同莫剛反[亡/朋]遽也通俗文時務曰茫律文作[狂-王+具]非體)</span>。</p>
<p>鞅掌<span class='note-inline'>(於兩反詩云王事鞅掌傳曰失容也箋云鞅荷也謂捧之也負荷捧持以趨走促遽失容儀也)</span>。</p>
<p>作[巾*志]<span class='note-inline'>(今作幟同尺志反幖也通俗文私記曰幟廣雅幟幡也墨子以為長文五廣半幅曰幟也)</span>。</p>
</div>
<div class='div-other'><a id='mulu3424' />
<p class='h2'>第十卷</p><p>企行<span class='note-inline'>(古文[企-止+足]同袪鼓反通俗文舉歱曰企企亦望也字從止)</span>。</p>
<p>嚃水<span class='note-inline'>(他帀反埤蒼嚃歠也律文作嗒非體也)</span>。</p>
</div>
<div class='div-other'><a id='mulu3425' />
<p class='h2'>第十一卷　第十二卷　第十三卷<span class='note-inline'>(並先不音)</span></p></div>
<div class='div-other'><a id='mulu3426' />
<p class='h2'>第十四卷</p><p>索鐎<span class='note-inline'>(今作銚同子消反韻集云鐎溫器也三足有柄字林云鐎容一斗似銚銚又音遙一音徒弔反)</span>。</p>
<p>擲梭<span class='note-inline'>(又作挲[竺-二+(夌-土+〦)]二形同先戈反謂織梭行緯者也)</span>。</p>
<p>或虜<span class='note-inline'>(力古反虜獲取也服也戰而俘獲也椋奪取物也)</span>。</p>
<p>屋霤<span class='note-inline'>(力救反說文屋水流丁也凡水下處皆曰霤也)</span>。</p>
</div>
<div class='div-other'><a id='mulu3427' />
<p class='h2'>第十五卷</p><p>窺[門@俞]<span class='note-inline'>(丘規戈珠反說文窺小視也)</span>。</p>
<p>自貽<span class='note-inline'>(以之反爾雅貽遺也注云謂相歸遺也)</span>。</p>
<p>以砥<span class='note-inline'>(職夷反山海經唵嵫山多砥礪郭璞曰磨石也崦音於廉反嵫音子辝反礪音例)</span>。</p>
<p>跨馬<span class='note-inline'>(苦罵反字林跨踞也亦躡也說文跨渡也)</span>。</p>
<p>憩止<span class='note-inline'>(說文作愒同却厲反爾雅憩息也)</span>。</p>
<p>皆躓<span class='note-inline'>(陟利反礩礙也通俗文不利曰躓限至曰礙)</span>。</p>
</div>
<div class='div-other'><a id='mulu3428' />
<p class='h2'>第十六卷<span class='note-inline'>(先不音)</span></p></div>
<div class='div-other'><a id='mulu3429' />
<p class='h2'>第十七卷</p><p>自炮<span class='note-inline'>(字書作炰同白包反說文毛炙肉也詩傳曰以毛曰炰是也亦裹燒也)</span>。</p>
<p>吃人<span class='note-inline'>(九乞反說文言難也重言也)</span>。</p>
</div>
<div class='div-other'><a id='mulu3430' />
<p class='h2'>第十八卷</p><p>摜頭<span class='note-inline'>(古患反謂貫其頭也)</span>。</p>
<p>青虹<span class='note-inline'>(古文作[牛*丘]同胡公反說文螮蝀也狀似虫字從虫俗呼為美人螮音帝蝀音董)</span>。</p>
</div>
<div class='div-other'><a id='mulu3431' />
<p class='h2'>第十九卷<span class='note-inline'>(先不音)</span></p></div>
<div class='div-other'><a id='mulu3432' />
<p class='h2'>第二十卷</p><p>脅諸<span class='note-inline'>(字體作愶同虛業反謂以威力相恐懼也)</span>。</p>
<p>雷霆<span class='note-inline'>(達頂達丁二反爾雅疾雷為霆霓郭璞曰雷之急激者也蒼頡篇霹靂也霓音五繼反)</span>。</p>
<p>畦畔<span class='note-inline'>(下圭反說文五十畒為畦今之稻畦菜畦等也律文有作塍食䒱反稻田畦也)</span>。</p>
<p>毛[並*毛]<span class='note-inline'>(布莽反字林罽方文者曰[並*毛]謂毛布也律文作[(壹-豆+方)*毛]非體也)</span>。</p>
<p>拘襵<span class='note-inline'>(之涉反或言拘執梵言訛轉耳謂罽之垂毛者)</span>。</p>
</div>
<div class='div-other'><a id='mulu3433' />
<p class='h2'>第二十一卷</p><p>鏟髮<span class='note-inline'>(又作剗同初簡反廣雅剗削也聲類剗平也)</span>。</p>
<p>屯門<span class='note-inline'>(徒昆反廣雅屯聚也屯亦陳也)</span>。</p>
<p>等屧<span class='note-inline'>(思協反屧謂履屬也律文作燮非體也)</span>。</p>
<p>作靿<span class='note-inline'>(一豹反靴靿也律文作[革*雍]俗語也書無此字)</span>。</p>
</div>
<div class='div-other'><a id='mulu3434' />
<p class='h2'>第二十二卷</p><p>鱣脂<span class='note-inline'>(知連反爾雅鱣大魚也似鱏而短鼻口在頷下江東呼為黃魚亦鯉也長者二三文鱏音徐林反鼻長七八尺肉重千斤)</span>。</p>
<p>用麴<span class='note-inline'>(去六反方言江淮陳楚之間謂之[曹-日]音曲注云楚語轉耳)</span>。</p>
<p>糂米<span class='note-inline'>(古文作糝<span class='corr'>籀</span>文作[米*替]同桑感反說文米和羹也律文作䊏非也)</span>。</p>
</div>
<div class='div-other'><a id='mulu3435' />
<p class='h2'>第二十三卷<span class='note-inline'>(先不音)</span></p></div>
<div class='div-other'><a id='mulu3436' />
<p class='h2'>第二十四卷</p><p>斧剉<span class='note-inline'>(且臥反謂剉斫也說文折傷也律文作銼才戈反小釜也又音族)</span>。</p>
<p>相揩<span class='note-inline'>(口皆反廣雅揩摩也字從手)</span>。</p>
</div>
<div class='div-other'><a id='mulu3437' />
<p class='h2'>第二十五卷</p><p>錍箭<span class='note-inline'>(普啼反方言箭廣長而薄廉者謂之錍也)</span>。</p>
<p>人邏<span class='note-inline'>(力賀反韻略云邏循行非違也戍屬也謂遊兵以禦冦者律文作儸力歌反[仁-二+庶]儸也[仁-二+庶]音之邪反也)</span>。</p>
<p>泥鏝<span class='note-inline'>(又作槾鏝二形同莫槃反爾雅鏝謂之杇郭璞曰泥鏝也杇音烏)</span>。</p>
</div>
<div class='div-other'><a id='mulu3438' />
<p class='h2'>第二十六卷</p><p>奠食<span class='note-inline'>(徒見反奠陳也獻也廣雅奠廌也調也)</span>。</p>
<p>䑔之<span class='note-inline'>(府發反廣雅䑔舂也埤蒼䑔[臼*易]米也通俗文擣細曰[舂/巾]暘音蕩)</span>。</p>
<p>三[接-立+木]<span class='note-inline'>(三蒼奴迴反手捼也說文捼摧也一曰手相切也)</span>。</p>
<p>翻翻<span class='note-inline'>(又作飜同孚元反廣雅翻翻飛也亦盛貌也律文作播非也)</span>。</p>
</div>
<div class='div-other'><a id='mulu3439' />
<p class='h2'>第二十七卷</p><p>輒呞<span class='note-inline'>(又作䶗齡二形同勅之式之二反爾雅云牛曰呞注云食已復出嚼之也)</span>。</p>
<p>庖厨<span class='note-inline'>(蒲交反庖言之包也厨庖屋也蒼頡篇主食者也)</span>。</p>
<p>筴箸<span class='note-inline'>(古俠反字林公洽反筴亦著也下文庶反飯攲也筴亦取也律文作挾藏之挾非體也)</span>。</p>
<p>㪻水<span class='note-inline'>(居願反通俗文汲取曰㪻說文杼漏)</span>。</p>
<p>莝草<span class='note-inline'>(千臥反謂斬蒭飤馬者也詩云乘馬在廐莝之秣之傳曰莝蒭也)</span>。</p>
</div>
<div class='div-other'><a id='mulu3440' />
<p class='h2'>第二十八卷<span class='note-inline'>(先不音)</span></p></div>
<div class='div-other'><a id='mulu3441' />
<p class='h2'>第二十九卷</p><p>作䋟<span class='note-inline'>(渠記反所以聮綴簪記之也)</span>。</p>
<p>躂脚<span class='note-inline'>(他末反字林足跌曰躂取其義者也)</span>。</p>
</div>
<div class='div-other'><a id='mulu3442' />
<p class='h2'>第三十卷</p><p>勗勉<span class='note-inline'>(許玉反方言齊魯謂勉曰朂滋尚書朂哉夫子孔安國曰朂厲也謂勉強也)</span>。</p>
<p>阿哹<span class='note-inline'>(匹尤反梵言也依字吹哹也)</span>。</p>
</div></div>
<p class='juan'>一切經音義卷第五十八</p>
</div><!-- end of div[@id='body'] -->
</body></html>