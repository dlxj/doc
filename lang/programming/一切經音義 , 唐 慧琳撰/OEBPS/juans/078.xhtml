<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4653' />一切經音義卷第七十八</p><p class="byline">翻經沙門慧琳撰</p>
<div class='div-other'><a id='mulu4654' />
<p class='h1'>音經律異相五十卷</p><p style="margin-left:2em">從第一卷盡第二十二卷。</p>

<div class='div-other'><a id='mulu4655' />
<p class='h2'>經律異相第一卷</p><p>摭採<span class='note-inline'>(上征亦反撿也經作攖非也)</span>。</p>
<p>摶食<span class='note-inline'>(叚欒反手摶食也說文從手經文從耑作揣非也)</span>。</p>
<p>欄楯<span class='note-inline'>(下脣準反漢書音義云楯亦欄也說文欄檻也從木從盾盾音同上檻銜黯反)</span>。</p>
<p>麁歰<span class='note-inline'>(下森戢反說文澀不滑也從四止二正二倒書俗作澁非也)</span>。</p>
<p>車轂<span class='note-inline'>(公屋反說文輻之所湊也形聲字也)</span>。</p>
<p>減食<span class='note-inline'>(監斬反少也損也除肖也說文從水咸聲)</span>。</p>
<p>不眴<span class='note-inline'>(下玄絹反王逸注楚辭云眴視皃也顧野王云今人動目蜜相誡語也說文目搖也從目䀏聲䀏音同上)</span>。</p>
<p>優蹹藍<span class='note-inline'>(蹹音談納反梵語外道名也或名欝頭藍)</span>。</p>
<p>訮笑<span class='note-inline'>(上顯天反蒼頡篇訮訶也廣雅怒也說文爭語訮訮也從言幵聲幵音牽經作[言*形]非也字書無此字)</span>。</p>
<p>蕛稗<span class='note-inline'>(上弟泥反郭注爾雅稊似稗布地而生穢草也或作稊說文作第古今正字從草稊聲也牌賣反杜注左傳稗草之似穀也或作粺古今正字云禾別種也從禾卑聲也)</span>。</p>
<p>懍懍<span class='note-inline'>(林寢反埤蒼懍悷悲吟之皃也孔注尚書云危懼皃也方言亦敬也文字典說從心廩聲懍音同上經文作[懍-〦+(〦/(口*口))]誤錯)</span>。</p>
<p>米穀<span class='note-inline'>(下公屋反鄭注周禮九穀謂稻之類也爾雅穀祿也說文云續也百穀總名也從禾殼聲殼音空角反)</span>。</p>
<p>粃[米*(賡-貝+米)]<span class='note-inline'>(上畢弭反顧野王云粃穀之不成者也或作秕也古今正字從米比聲也下恪剛反聲類云[糅-矛+鹿]穀皮也或作[賡-貝+米][米*(賡-貝+米)]古今正字從米[賡-貝+米])</span>。</p>
<p>刳剔<span class='note-inline'>(上音枯方言云刳即剔也考聲屠割也剖去中物也說文判也從刀夸聲下聽亦反韻英云解骨也考聲剝也尚書作剔古字也二字並從刀形聲字也)</span>。</p>
<p>㑴嬈<span class='note-inline'>(上緝壬反說文漸進也從人手持帚若掃之進下寧鳥反博雅嬈相戲調也古文作[男*男]說文戲弄也從女堯聲)</span>。</p>
<p>撾打<span class='note-inline'>(上卓瓜反說文馬策也擊也文字典說撾捶也亦打也從手)</span>。</p>
<p>駛河<span class='note-inline'>(師事反韻英云急速也從史)</span>。</p>
<p>[火*(日/出/大/((犀-尸)-牛+十))]裂<span class='note-inline'>(上苞皃反文字集略[火*(日/出/大/((犀-尸)-牛+十))]火[扥-(打-丁)+火]也燒柴竹火[扥-(打-丁)+火]聲也說文灼也)</span>。</p>
<p>峛崺<span class='note-inline'>(或作邐迤同上音里下音以考聲云沙丘皃也卑且長也委曲相接也古今正字峛崺山脊相連也二字並從山形聲字也)</span>。</p>
<p>碎磕<span class='note-inline'>(下坎閤反考聲石相磕聲二字正體並從石轉注字也說文云石聲也從石盇聲盇音含臘反)</span>。</p>
<p>轉躁<span class='note-inline'>(下遭譟反顧野王云躁動也鄭注論語不安靜也說文或為趮字從足喿聲喿音[打-丁+(祭-示+虫)]到反)</span>。</p>
<p>[米*(賡-貝+米)]穬<span class='note-inline'>(下虢猛反字書穬大麥也或是穬穀即稻穀之最弱者[米*(賡-貝+米)]多而米少亦名獷麥亦[米*(賡-貝+米)]多而麵少也)</span>。</p>
<p>慙愧<span class='note-inline'>(上雜甘反尚書云惟慙德也說文慙亦愧從心斬聲經作慚亦同)</span>。</p>
<p>霹靂<span class='note-inline'>(上篇覓反下零的反玉篇云大雷震也二字並從雨)</span>。</p>
<p>攬掠<span class='note-inline'>(上藍敢反下音略收取也或作略有作摬音影擊也恐非)</span>。</p>
</div>
<div class='div-other'><a id='mulu4656' />
<p class='h2'>第二卷</p><p>切磋<span class='note-inline'>(下倉何反爾雅工人治象也案切磋者持論盡理也)</span>。</p>
<p>讖記<span class='note-inline'>(楚禁反河洛出瑞書也徵驗也)</span>。</p>
<p>借兵<span class='note-inline'>(上精亦反蒼頡篇云借假他古今正字[軗/足]取也從人昔聲經作債是債負字非假借傳寫誤也)</span>。</p>
<p>癡騃<span class='note-inline'>(下崖揩反上聲字也愚小不慧也無知也)</span>。</p>
<p>坏器<span class='note-inline'>(配梅反瓦器未燒曰坏土器也)</span>。</p>
<p>鞞梨<span class='note-inline'>(上䯗迷反梵語國王名也)</span>。</p>
<p>怖懅<span class='note-inline'>(音巨怖懼也字書中並無此字)</span>。</p>
<p>犇走<span class='note-inline'>(音奔也)</span>。</p>
<p>疥癃<span class='note-inline'>(上音疥風瘡也下刀冲反風結皮起病也玉篇云疲病也老痼病也說文罷病也形聲字)</span>。</p>
<p>拍䯗<span class='note-inline'>(上普百反考聲拊也擊也從手白聲下毘米反考聲股外也經作髀俗字也)</span>。</p>
</div>
<div class='div-other'><a id='mulu4657' />
<p class='h2'>第三卷</p><p>血㳅<span class='note-inline'>(古文流字也)</span>。</p>
<p>拒小<span class='note-inline'>(古文短字也今作短也)</span>。</p>
<p>拘睒彌<span class='note-inline'>(上音俱下尸染反梵語西方國名也)</span>。</p>
<p>拖拽<span class='note-inline'>(上音他下延結反又音以勢反拖挽也二字並從手形聲字)</span>。</p>
<p>角術<span class='note-inline'>(上江岳反亦作較古作斠並通也)</span>。</p>
<p>擘裂<span class='note-inline'>(上斑麥反考聲手裂也說文作擗下連哲反)</span>。</p>
<p>捊地<span class='note-inline'>(自茅反或作抱掊二同以手指捊也經從足作跑非也音雹也)</span>。</p>
<p>奔突<span class='note-inline'>(上本門反考聲走也或作犇古文作奔亦[馬*奔]說文從犬從賁省聲下鈍訥反犬忽出也或作揬搪揬衝也說文從犬穴犬在穴中出)</span>。</p>
<p>慘然<span class='note-inline'>(上倉敢反戚也憂也)</span>。</p>
<p>僂伸<span class='note-inline'>(上力主反左傳傴也廣雅曲也從人從縷省聲也下音申周易屈以求伸說文屈伸也從人申聲)</span>。</p>
<p>鶉鴳<span class='note-inline'>(上垂輪反淮南子云蝦蜝變為䳺鶉從鳥從享聲下音晏國語注云鴳鳫鳥也立春鳴立秋去形聲字)</span>。</p>
<p>所閡<span class='note-inline'>(下我蓋反或作礙礙止也說文從亥)</span>。</p>
</div>
<div class='div-other'><a id='mulu4658' />
<p class='h2'>第四卷</p><p>膞腸<span class='note-inline'>(船耎反考聲云腓腸也或作腨[跳-兆+專]下音長考聲云暢也通暢氣)</span>。</p>
<p>撲殺<span class='note-inline'>(上龐邈反搏也投於地也下山禮反戮也斬也斷命也)</span>。</p>
<p>僂步<span class='note-inline'>(力主反曲也腰曲而行也)</span>。</p>
<p>舐菩薩足<span class='note-inline'>(上時爾反玉篇云以舌取食也說文從舌氏聲古文作舓也)</span>。</p>
<p>歔欷<span class='note-inline'>(上音虛下音希顧野王云口出氣哀歎也泣聲也蓄氣也蒼頡篇立泣餘聲也或從口作噓唏)</span>。</p>
<p>昺著<span class='note-inline'>(上兵皿反廣雅昞明也或從火作炳經作昞同古今正字從日丙聲皿音明丙反丙音同上)</span>。</p>
<p>顒顒<span class='note-inline'>(愚恭反毛詩云顒顒恭敬皃也說文大頭皃也從頁禺聲禺音同上)</span>。</p>
<p>[(穀-禾)/手]千<span class='note-inline'>(上鈎候反考聲云取牛羊乳也或從羊作擊古今正字從手殼聲也)</span>。</p>
<p>揜蔽<span class='note-inline'>(上音奄下卑袂反障也蔽藏也歛也或作掩覆有餘也轉注字)</span>。</p>
<p>嫈嫇<span class='note-inline'>(上厄莖反下麥彭反考聲云下里婦人皃新婦熊也二字並從女從螢省聲嫇字經作嬪抄寫誤)</span>。</p>
<p>[號-虎+(虒-儿+几)]咷<span class='note-inline'>(上号高反下唐勞反玉篇云嗁咷大哭也周易先[號-虎+(虒-儿+几)]咷集訓痛聲也文字典說從虒号聲也)</span>。</p>
<p>數瞤<span class='note-inline'>(上霜捉反下閏淪反無故目動也)</span>。</p>
</div>
<div class='div-other'><a id='mulu4659' />
<p class='h2'>第五卷</p><p>鐵釴<span class='note-inline'>(蠅即反考聲橛也或作杙)</span>。</p>
<p>髠頭<span class='note-inline'>(上音兀說文剃髮也從髟兀聲髟音必遙反又音杉剃音聽亦反)</span>。</p>
<p><span class='corr'>杙</span>殃<span class='note-inline'>(上孕即反考聲云橛也說文從木弋聲經文從金作釴鼎耳也非此義也)</span>。</p>
<p>王欻一日發於善心<span class='note-inline'>(薰物反欻忽也卒起也從炎欠會意字)</span>。</p>
<p>一撮<span class='note-inline'>(倉括反杜注左傳撮聚也若作餘音非經意也集訓云二手掬也或以器物撮也說文從手最聲)</span>。</p>
<p>乞[句-口+止]<span class='note-inline'>(該艾反蒼頡篇云行乞也求也說文從亡從人若人亡財物即乞匃該音改孩反艾音我蓋反)</span>。</p>
<p>恬憺<span class='note-inline'>(上牒兼反尚書恬安也方言靜也說文從心甛省聲也下談濫反顧野王云心意安靜憺然閑寂也)</span>。</p>
<p>叵得<span class='note-inline'>(上坡可反說文不可字也)</span>。</p>
<p>體悸<span class='note-inline'>(葵委反說之心動也驚也從心季聲)</span>。</p>
<p>䑛耳<span class='note-inline'>(時尒反說文以舌取食也經作蝭非也)</span>。</p>
<p>榛木<span class='note-inline'>(上仕臻反廣雅木叢生也說文從木秦聲)</span>。</p>
<p>象蹹<span class='note-inline'>(談合反脚蹂踐也)</span>。</p>
<p>食噎<span class='note-inline'>(咽結反說文飯窒也食在胷不下也窒音珍栗反)</span>。</p>
<p>車轢<span class='note-inline'>(零的反考聲云車輾也)</span>。</p>
</div>
<div class='div-other'><a id='mulu4660' />
<p class='h2'>第六卷</p><p>佛頿<span class='note-inline'>(紫斯反韻英云髭鬚也或作髭說文作頿面毛也如來口邊毛也經作[咨*毛]不成字)</span>。</p>
<p>並稱<span class='note-inline'>(尺陵反韻英云程也考聲云定其輕重也說文詮也從禾爯聲爯音同上經文作枰非也)</span>。</p>
<p>泫然<span class='note-inline'>(上玄詃反禮記曰孔子泫然流涕也韻詮云泫露光也無憂王泫然流淚古今正字從水玄聲)</span>。</p>
<p>剝秒<span class='note-inline'>(妙[示*票]反說文禾芒也幡竿端頭也從禾少聲)</span>。</p>
<p>排搪<span class='note-inline'>(上敗埋反下音湯無憂王孫欲毀塔壞寺時諸善神為護法故排搪海內大山推壓王上及以四兵一時並死盡免壞塔寺)</span>。</p>
<p>推迮<span class='note-inline'>(土迴反下爭格反即是上文排搪推排大山來壓迮王之四兵)</span>。</p>
<p>摩哂陀<span class='note-inline'>(尸忍反梵語阿羅漢名也)</span>。</p>
<p>缺盆骨<span class='note-inline'>(上大悅反次蒲門反如來身上右邊頸下胸上橫骨舍利也)</span>。</p>
<p>棘刺<span class='note-inline'>(上兢力反下音次正體字也經文從草作[卄/((〦/米)*(〦/米))]刾非也)</span>。</p>
<p>阿菟羅<span class='note-inline'>(奴候反梵語師子國王夫人名也)</span>。</p>
<p>抽杈<span class='note-inline'>(上丑留反差皆反菩提樹枝生根皃)</span>。</p>
<p>阿標叉<span class='note-inline'>(必遙反梵語人名也)</span>。</p>
<p>基堦<span class='note-inline'>(音皆經文作[土*夜]書寫誤)</span>。</p>
<p>以核<span class='note-inline'>(杏革反菩提樹子核也)</span>。</p>
<p>八株<span class='note-inline'>(駐厨反樹數株從木朱聲)</span>。</p>
<p>欒栱<span class='note-inline'>(上魯桓反下恭隴反考聲云曲枅也承斜曲木也)</span>。</p>
<p>敝幡<span class='note-inline'>(上毘袂反左傳注敝壞也敗也下音番從巾敝字說文作㡀從八從巾象破壞衣)</span>。</p>
<p>著岸<span class='note-inline'>(上長略反下我幹反)</span>。</p>
<p>汎漾<span class='note-inline'>(上芳梵反俗字正體作氾水上浮不指定也說文氾濫也從水從已聲也下羊匠反舟在波上也說文從水羕聲羕音同上)</span>。</p>
</div>
<div class='div-other'><a id='mulu4661' />
<p class='h2'>第七卷</p><p>闚[門@俞]<span class='note-inline'>(上犬規反下庚朱反考聲云覷也覷音青豫反[門@俞]亦闚也集訓竊視也說文二字並從門形聲字)</span>。</p>
<p>自撲<span class='note-inline'>(龐邈反摶也高舉投於地也從手僕聲也)</span>。</p>
<p>檐棺<span class='note-inline'>(上荅南反擎也負也肩轝也下音官槨也)</span>。</p>
<p>哺乳<span class='note-inline'>(上蒲慕反食在口含咀與兒食)</span>。</p>
<p>霍然<span class='note-inline'>(上荒郭反忽悟也)</span>。</p>
<p>麁獷<span class='note-inline'>(虢猛反惡性也)</span>。</p>
<p>耎脆<span class='note-inline'>(上而兖反下詮歲反)</span>。</p>
<p>感激<span class='note-inline'>(經亦反水濬流也)</span>。</p>
<p>瞎獼猴<span class='note-inline'>(上孝八反考聲云目不見物也從目害聲也)</span>。</p>
<p>[(夕*(ㄗ@、))/貝]一斗米<span class='note-inline'>(上矛候反集訓以物博物也說文云易財也從夗從貝形聲字也)</span>。</p>
<p>先螫<span class='note-inline'>(下聲亦反說文云蟲行毒也)</span>。</p>
<p>抅瑣<span class='note-inline'>(上音俱下桑果反梵語也)</span>。</p>
<p>躃絕<span class='note-inline'>(上毘亦反躃踊碎身也從足辟聲轉注字也)</span>。</p>
<p>須[弓*莫]<span class='note-inline'>(梵語緊那羅天神名也譯經筆授人率意作甚不切當疑是須摸上音須下音莫胡反)</span>。</p>
<p>蝡動<span class='note-inline'>(上[門@壬]尹反蟲動也)</span>。</p>
</div>
<div class='div-other'><a id='mulu4662' />
<p class='h2'>第八卷</p><p>不售<span class='note-inline'>(下音壽韻英云賣物得去也售行也韻詮云賣物多也古今正字從隹口聲亦會意字也)</span>。</p>
<p>羼提<span class='note-inline'>(上察簡反下音弟兮反梵語忍辱波羅蜜仙人名也)</span>。</p>
<p>同臻<span class='note-inline'>(櫛詵反考聲至也聚也古文從二至作臸說文從至秦聲櫛音莊瑟反詵音瑟臻反)</span>。</p>
<p>曾眴<span class='note-inline'>(玄絹反考聲云目動也亦作䀏並從目經文多從䀏作眴音為舜不知字源非也他皆倣此)</span>。</p>
<p>戢之<span class='note-inline'>(簪澀反毛詩戢聚也鄭箋云儉也說文藏兵器也從戈咠聲咠音侵習反簪音莊音反)</span>。</p>
<p>潰潰<span class='note-inline'>(音會考聲云穴也散也從水貴聲)</span>。</p>
<p>髣髴<span class='note-inline'>(上芳罔反下妃未反考聲見不審也韻英云乱也韻詮云時欲至之詞也)</span>。</p>
<p>淤泥<span class='note-inline'>(上於據反字書污池有不流水中青臭泥也久泥曰淤泥)</span>。</p>
<p>因瘵<span class='note-inline'>(莊戒反病篤也)</span>。</p>
<p>指爪<span class='note-inline'>(莊狡反象形指甲也經從手作抓俗字也)</span>。</p>
<p>自攫<span class='note-inline'>(俱籰反以自手爪拏攫自身抓破皮肉血出說文扟也從手瞿聲音同上籰音王約反)</span>。</p>
<p>捲屈<span class='note-inline'>(上逵圓反不舒展也)</span>。</p>
<p>燄光<span class='note-inline'>(閻漸反燄光也經從僉作㷿非也)</span>。</p>
<p>葌衣<span class='note-inline'>(音簡顏反玉篇香草也說文云出吳林山耎草堪結作草衣亦曰兩衣也)</span>。</p>
<p>欣懌<span class='note-inline'>(音亦悅也)</span>。</p>
<p>羈伇<span class='note-inline'>(上記冝反絆也束也繼也)</span>。</p>
<p>挑其<span class='note-inline'>(體姚反抉也以錐刀等桃抉也從手兆聲抉音淵悅反)</span>。</p>
<p>自檐<span class='note-inline'>(多甘反檐負也)</span>。</p>
<p>老耄<span class='note-inline'>(下毛報反昏忘也俗字也)</span>。</p>
<p>蠣蟲<span class='note-inline'>(音賴說文云似蚌出江海中甲蟲也)</span>。</p>
<p>犇而<span class='note-inline'>(上本門反考聲犇走也今作奔說文牛羣走也三牛會意字也)</span>。</p>
<p>遙睹<span class='note-inline'>(都古反見也)</span>。</p>
</div>
<div class='div-other'><a id='mulu4663' />
<p class='h2'>第九卷</p><p>衣裓<span class='note-inline'>(下根剋反考聲裓襟也說文從衣戒聲也)</span>。</p>
<p>痛痒<span class='note-inline'>(下音羊掌反皮肉風也從疒尼戹反)</span>。</p>
<p>泡起<span class='note-inline'>(魄茅反文字典說水上浮漚也從水包聲)</span>。</p>
<p>漚呵沙<span class='note-inline'>(上阿侯反梵語不切諸佛國土名也)</span>。</p>
<p>訿毀<span class='note-inline'>(上貲此反惡罵毀辱也)</span>。</p>
<p>坌面<span class='note-inline'>(上盆悶反說文塵土坌污也或作坋從土分聲)</span>。</p>
<p>一滴<span class='note-inline'>(丁曆反說文水滴也從水啇聲啇音同上經作渧非也)</span>。</p>
<p>指擢<span class='note-inline'>(幢卓反考聲揀擇也從手翟聲翟音宅從羽)</span>。</p>
<p>摽溝<span class='note-inline'>(必遙反考聲舉也下音鈎)</span>。</p>
<p>㪻水<span class='note-inline'>(上厥願反廣雅㪻抒也說文㪻量也從斗䜌聲也䜌音力專反經作卷非也)</span>。</p>
<p>漂舟<span class='note-inline'>(上匹遙反玉篇云漂流也說文浮也從水票聲經從寸非也)</span>。</p>
</div>
<div class='div-other'><a id='mulu4664' />
<p class='h2'>第十卷</p><p>播鼗<span class='note-inline'>(下道旁反鄭注同禮鼗鼓小有柄人執搖之傍垂耳皮還自擊為聲形聲字)</span>。</p>
<p>飤鳥獸<span class='note-inline'>(上音寺與鳥獸食也說文糧也從食從人會意字經作飴非)</span>。</p>
<p>攫面<span class='note-inline'>(誑籰又籰音玉約反考聲摶也扟也以手拏攫其面也形聲字也)</span>。</p>
<p>販賣<span class='note-inline'>(上反万反賤買貴賣也下埋敗反正體從出從買今俗用從土訛略也)</span>。</p>
<p>果蓏<span class='note-inline'>(上音果俗字也下盧果反在樹曰果在地曰蓏從草從二瓜形聲字也)</span>。</p>
<p>[(夕*(ㄗ@、))/貝]鷹<span class='note-inline'>(上矛候反貨易俗從夘作貿以物博物也下億矝反鷙鳥也能捉兔說文從鳥雁聲)</span>。</p>
<p>滂沛<span class='note-inline'>(上普忙反下音配大水流溢也形聲字也)</span>。</p>
<p>肌肉<span class='note-inline'>(上音飢下戎六反正體字也俗與六非也)</span>。</p>
<p>瘡痍<span class='note-inline'>(上創霜反肉傷也下音夷瘡之異名也)</span>。</p>
<p>麋鹿<span class='note-inline'>(上美悲反鹿類也)</span>。</p>
<p>熊羆<span class='note-inline'>(上音雄下音悲大於熊)</span>。</p>
<p>鵰鷲<span class='note-inline'>(上音彫大鳥也能食麞鹿狐免下音就也)</span>。</p>
<p>[撼-咸+(句-口+夕)]猥<span class='note-inline'>(上宗董反廣雅結也眾也說文聚束也從手忽聲經作捴俗字也下烏悔反不正也濫也從犬畏聲也)</span>。</p>
<p>瘦疵<span class='note-inline'>(上踈甃反俗字也正體作瘦久不行用下音瓷瘡也肉有黑毛生曰疵)</span>。</p>
<p>蹌地<span class='note-inline'>(槍兩反又平聲頭至地也)</span>。</p>
<p>恧然<span class='note-inline'>(上女六反方言云恧慚也[怡-台+(曲/八)]顏也心愧也恥也從心而聲)</span>。</p>
<p>[仁-二+突]眾<span class='note-inline'>(上鈍訥反抵突也)</span>。</p>
<p>爴<span class='note-inline'>(舊音鬼碧反)</span>。</p>
<p>磔著<span class='note-inline'>(上張革反準經意即合是罰磔字也遷於四衢道中令眾人指琢辱之古云罰磔罪也)</span>。</p>
<p>開霍<span class='note-inline'>(荒郭反說文雲散正體從雨隹作[雨/(合*隹)]說文隹鳥也雨中飛霍霍聲經文從火作㸌非也書寫誤也)</span>。</p>
<p>溝港<span class='note-inline'>(上苟俟反水溝也下江巷反亦水溝之異名並從水形聲也)</span>。</p>
<p>樟梓<span class='note-inline'>(上音章下音茲死反並南方大木名也)</span>。</p>
<p>氈罽<span class='note-inline'>(上章然反下京例反經作旃非也集訓云毛布也下或作[糸*(罽-厂)]織毛為席也)</span>。</p>
<p>彼溷<span class='note-inline'>(魂困反上聲字也溷濁也不清也)</span>。</p>
</div>
<div class='div-other'><a id='mulu4665' />
<p class='h2'>第十一卷</p><p>之屐<span class='note-inline'>(巨逆反即今之有齒屨也字書云屐履屬也說文履有木脚也從履省支聲也經作履俗字也)</span>。</p>
<p>嗤笑<span class='note-inline'>(上齒之反毛詩嗤嗤戲笑皃也韓詩云志意和悅之皃文字典說從口蚩聲蚩音同上)</span>。</p>
<p>掘墾<span class='note-inline'>(群欻反玉篇云掘謂以鍬插發掘地也廣雅穿也文字典說從手屈聲下康很反考聲墾耕也郭注方言云耕墾用力并斸也古今正字從土豤聲也)</span>。</p>
<p>將齚<span class='note-inline'>(柴窄反考聲齧也說文作齰又崢責反)</span>。</p>
<p>叵得<span class='note-inline'>(上坡麼反前第五卷中已釋訖)</span>。</p>
<p>貿猴子<span class='note-inline'>(上矛候反前第七卷已釋)</span>。</p>
<p>於弶<span class='note-inline'>(下強兩反文字集略云弶者施罥於道路也考聲以弓罥鳥獸也古今正字從弓京聲)</span>。</p>
<p>碼碯<span class='note-inline'>(上麻把反下那老反考聲云碼碯似玉有黑文亦云斑玉也字書碼碯石之次玉也文字典說二字並從石馬[甾-十+乂]聲音同上或從玉作瑪瑙)</span>。</p>
</div>
<div class='div-other'><a id='mulu4666' />
<p class='h2'>第十二卷</p><p>雨霽<span class='note-inline'>(下齊濟反郭注爾雅云雨止為霽考聲晴明也說文亦雨止也從雨齊聲)</span>。</p>
<p>姦穢<span class='note-inline'>(上澗顏反下紆廢反字書不清潔也古今正字穢惡也從禾歲聲或作薉亦通)</span>。</p>
<p>誣撗<span class='note-inline'>(上音無杜注左傳云誣欺也考聲加謗也枉也鄭注禮記誣猶妄也罔也說文加言也從言巫聲也巫音同上下鍠孟反韻略擴非理來也史記縱恣也考聲云不順理也古今正字從手黃聲經文或從木作橫亦通兩用也)</span>。</p>
<p>蜜搏<span class='note-inline'>(下叚鸞反廣雅搏手掘相著也說文從手專聲)</span>。</p>
<p>溥首<span class='note-inline'>(上音普菩薩名也從尃)</span>。</p>
<p>危脆<span class='note-inline'>(下詮銳反廣雅脆弱也說文脆肉耎易斷也從肉絕省聲耎音而兖反)</span>。</p>
<p>筋皮<span class='note-inline'>(上音斤周禮醫師養筋也說文筋肉之力也從竹者物之多筋者也從力象筋也經文從草作荕非也)</span>。</p>
<p>蝦蟆<span class='note-inline'>(上下加反下馬巴反蒼頡篇蝦蟆水虫也又云蟾蠩也說文作蝦蟇二字並從虫)</span>。</p>
<p>瓔珞<span class='note-inline'>(上益盈反下郎各反考聲頸飾也從玉形聲字)</span>。</p>
</div>
<div class='div-other'><a id='mulu4667' />
<p class='h2'>第十三卷</p><p>鬱鞞<span class='note-inline'>(下音陛迷反梵語也)</span>。</p>
<p>愁憒<span class='note-inline'>(下古對反考聲憒憒[火*貴]憂也蒼頡篇心亂也從心貴聲)</span>。</p>
<p>驚覺<span class='note-inline'>(下交効反又如字作角考聲云覺睡覺顧野王言眠寐也說文寤也從見從學省聲借音字也)</span>。</p>
<p>欲齧<span class='note-inline'>(下研結反說文齧噬也從齒㓞聲㓞音慳八反經從口作嚙俗字非正)</span>。</p>
<p>[(一/(匚*〡*〡*(巨-匚)))/貝]緻<span class='note-inline'>(上矛候反說文[(一/(匚*〡*〡*(巨-匚)))/貝]貨易也賣也從貝戼聲古夘字也下持利反鄭注禮記緻密也說文從糸致聲也形聲字)</span>。</p>
<p>巖窟<span class='note-inline'>(下髠骨反杜注左傳云窟地室也聲類兔所伏也古今正字從穴屈聲或作堀也)</span>。</p>
<p>盪鉢<span class='note-inline'>(上堂黨反杜注左傳云盪搖也又動也說文滌器也從皿湯聲)</span>。</p>
<p>黜㡿<span class='note-inline'>(椿律反范甯集解云黜退也孔注尚書犯也杜注左傳減損也放也說文貶也從黑出聲也下昌隻反穀梁傳云㡿指也博雅推也考聲逐也說文從广屰聲屰音逆經文作[序-予+干]俗字非也)</span>。</p>
<p>揵椎<span class='note-inline'>(上件焉反下長追反梵語經文作搥俗字也)</span>。</p>
<p>被擯<span class='note-inline'>(必刃反逐出眾外永棄也)</span>。</p>
<p>掉頭<span class='note-inline'>(上條弔反考聲掉動也賈逵注國語掉搖也古今正字從手從卓聲也)</span>。</p>
<p>人羂<span class='note-inline'>(下癸兖反桂苑珠叢云以繩繞係謂之羂或作罥古今正字從冈絹聲)</span>。</p>
<p>乞匃<span class='note-inline'>(下葛艾反前第五卷已釋)</span>。</p>
<p>自刎<span class='note-inline'>(下聞粉反考聲云刎斷也何休注公羊傳云割也古今正字從刀勿聲)</span>。</p>
<p>倉廩<span class='note-inline'>(下力錦反考聲云廩亦倉也盛貯穀麥之倉古文作[企-止+回]象形字今從禾作稟時用字作簞疑錯甚無義理不取)</span>。</p>
<p>飽齎<span class='note-inline'>(下濟齊反鄭注周禮云齎行道用也許叔重注淮南子云齎備足也說文持遺也從貝齊聲經文作賷俗字也)</span>。</p>
<p>蠃髻<span class='note-inline'>(上倮戈反下鷄詣反考聲云綰髮為髻也即如來髮右旋如蠃文成髻也經文從虫作螺俗字也)</span>。</p>
<p>鴦伽<span class='note-inline'>(上[革*夬]香反梵語西方國名也)</span>。</p>
<p>㱇然<span class='note-inline'>(上所側反埤蒼云㱇恐懼也說文悲意也從欠嗇聲嗇音同上經文作㱇非也)</span>。</p>
<p>披栗<span class='note-inline'>(梵語西國吒佛名也)</span>。</p>
<p>跋提<span class='note-inline'>(文盤鉢反亦梵語也)</span>。</p>
</div>
<div class='div-other'><a id='mulu4668' />
<p class='h2'>第十四卷</p><p>拘郗羅<span class='note-inline'>(上矩隅反下恥脂反梵語舍利弗舅氏)</span>。</p>
<p>喘喘<span class='note-inline'>(川耎反廣雅云喘轉也桂苑珠叢云人之氣息謂之喘說文疾息也從口耑聲耑音喘也)</span>。</p>
<p>溉灌<span class='note-inline'>(上機未反顧野王云溉謂灌注也莊子云水潦之所灌於田也說文溉亦灌也從水既聲下官換反顧野王云灌猶沃澍也考聲云灌漬也注也說文從水雚聲也雚音同上)</span>。</p>
<p>人蟒<span class='note-inline'>(下忙牓反)</span>。</p>
<p>空罃<span class='note-inline'>(下厄耕反考聲云罃長項瓶也說文云長頸瓶也從缶滎省聲經文作甖亦通)</span>。</p>
<p>懾伏<span class='note-inline'>(上詹涉反賈注國語云懾亦伏也鄭注禮記懾猶怯惑也說文云失聲也從心聶聲也音聶粘輒反)</span>。</p>
<p>即募<span class='note-inline'>(下摸布反蒼頡篇募問求也說文廣求也從力莫聲)</span>。</p>
<p>惡憋<span class='note-inline'>(下篇滅反方言憋惡也郭璞曰憋怤急性者也古今正字從心敝聲敝音必袂反)</span>。</p>
<p>所螫<span class='note-inline'>(下聲隻反前第七卷中已釋)</span>。</p>
<p>吹激<span class='note-inline'>(下經亦反司馬彪注莊子云流急曰激也王注楚辭感也古今正字水礙邪疾波也從水敫聲音同上)</span>。</p>
<p>大積<span class='note-inline'>(下[言*恣]錫反鄭注周禮云多曰積也考聲云積聚也古今正字從禾責聲經文從草作[卄/積]亦通)</span>。</p>
<p>憑怙<span class='note-inline'>(下胡古反爾雅云怙恃也左傳云怙其㑺材是也說文從心古聲也)</span>。</p>
<p>羅脾<span class='note-inline'>(下婢彌反梵語西國王名經自解云月光王也)</span>。</p>
<p>懷挾<span class='note-inline'>(下嫌頰反鄭注儀禮云方持弦矢曰挾也何注公羊傳云挾懷意也爾雅挾藏也說文云埤持也從手夾聲夾音甲)</span>。</p>
<p>腹拍<span class='note-inline'>(下普百反廣雅拍擊也古今正字云撫也從手自聲)</span>。</p>
<p>蹴彌山<span class='note-inline'>(上秋育反何休注公羊傳云以足逆蹋之曰蹴蒼頡篇云蹴亦躡也說文云亦蹋也從足就聲)</span>。</p>
<p>[竺-二+淠]撥<span class='note-inline'>(上敗鞋反下煩韈反考聲云[簿-尃+卑]亦撥也案[簿-尃+卑]撥者縛竹木浮之水上也又云大桴也古今正字[簿-尃+卑]從水箄聲箄音必耳反撥海中大船也從木發聲經文作薭茷俗字也)</span>。</p>
<p>而蹲<span class='note-inline'>(下音存考聲云謂竪脚坐也說文云踞也從足尊聲)</span>。</p>
<p>濡溼<span class='note-inline'>(上乳朱反毛詩傳云濡漬也又潤澤也說文從水需聲需音須也下深入反顧野王云溼猶霑潤也說文幽溼也從水一一覆土而有水故溼從㬎者俗字非也)</span>。</p>
<p>灌瓫<span class='note-inline'>(下體奔反前第六卷中已釋)</span>。</p>
<p>鋌燭<span class='note-inline'>(下庭鼎反上聲字方言鋌賜字書云進也案鋌燭蠟燭之屬也古今正字從金廷聲)</span>。</p>
<p>諸仞<span class='note-inline'>(下人振反包咸注論語云七尺曰仞杜注左傳度深曰仞也說文云臂一尋也從人刃聲)</span>。</p>
<p>千姟<span class='note-inline'>(下改孩反數法名也一十百千万億兆京秭姟言千姟者其數廣多也)</span>。</p>
<p>邠坻<span class='note-inline'>(下底泥反梵語西國長者名也)</span>。</p>
<p>拋擲<span class='note-inline'>(上魄茅反考聲云拋投也埤蒼云拋亦擲也古今正字拋擊也從手拋聲[拋-(打-丁)]音浦交反下呈亦反廣雅云擲振也顧野王云剔也古今正字投也從手鄭聲字書正作摘今經文作擲及作拋並俗通用字也)</span>。</p>
<p>撮磨<span class='note-inline'>(上纂栝反又音竄括反二音訓用同考聲云撮牽持也字林手撮取也古今正字從手從最最亦聲也)</span>。</p>
<p>謙愙<span class='note-inline'>(上康各反孔注尚書恪敬也古今正字從心客聲案字書正作愙也經文作恪俗字亦通)</span>。</p>
<p>寶珂<span class='note-inline'>(下可何反廣雅珂美石次玉也埤蒼云瑪瑙也顧野王云出於海中潔白如雪所以嬰馬膺也古今正字從玉可聲膺音憶矝反)</span>。</p>
<p>不駐<span class='note-inline'>(下誅屢反蒼頡篇云駐止也說文云立馬也從馬主聲)</span>。</p>
</div>
<div class='div-other'><a id='mulu4669' />
<p class='h2'>第十五卷</p><p>酖嵐<span class='note-inline'>(上荅含反下拉耽反梵語拉音臘)</span>。</p>
<p>衣裹<span class='note-inline'>(下戈火反包裏)</span>。</p>
<p>高杙<span class='note-inline'>(下蠅即反郭注爾雅杙橜也古今正字從木弋聲)</span>。</p>
<p>舂炊<span class='note-inline'>(上束鍾反周禮云舂擣也世本云雍父作臼杵舂也說文擣粟也從廾持杵臨臼也下出垂反莊子云數米而炊也說文炊爨也從火欠聲爨音麤亂反)</span>。</p>
<p>[弁/土]堆<span class='note-inline'>(上分問反廣雅云[弁/土]除也說文云棄除[弁/土]掃也從土弁聲弁音卞也下對迥反王逸注楚辭云堆高也古今正字從土<span class='corr'>隹</span>聲經文作糞堆俗字也)</span>。</p>
<p>繫脚拽<span class='note-inline'>(下移祭反又音延結反顧野王云拽猶牽也廣雅云引也說文申曳也從申[彳-〡]聲[彳-〡]音餘癸反經文作拽俗字也)</span>。</p>
<p>畢陵伽婆蹉<span class='note-inline'>(下錯何反梵語阿羅漢名也)</span>。</p>
<p>集戲<span class='note-inline'>(下羲義反前已頻釋故不載義)</span>。</p>
<p>二獺<span class='note-inline'>(上怛怛反禮記云獺祭魚也說文獺如小狗入水食魚也從犬賴聲)</span>。</p>
<p>墾土<span class='note-inline'>(上坤很反前第十一卷中已具釋訖)</span>。</p>
<p>居廝<span class='note-inline'>(下音斯廣雅云廝使也何注公羊傳云刈草為防者曰廝顧野王云賤伇人也折薪者養馬者古今正字從广斯聲广音魚撿反)</span>。</p>
<p>不腆<span class='note-inline'>(下天典反孔注尚書云腆厚也鄭注儀禮善也方言云虫也忘也廣雅至也考聲云美也說文云膳多也從肉典聲)</span>。</p>
<p>往撤<span class='note-inline'>(下恥烈反毛詩傳云撤剝也杜注左傳云去也鄭注儀禮云除也王逸注楚辭云壞也廣雅云減也取也古今正字從手散聲)</span>。</p>
<p>茵褥<span class='note-inline'>(上一寅反鄭注禮記云茵亦蓐也下如燭反顧野王云以虎皮或錦繡為蓐也說文重席也從草因聲下音辱)</span>。</p>
<p>溷中<span class='note-inline'>(上魂穩反上聲字前第十卷中已具釋訖)</span>。</p>
<p>䖶觸<span class='note-inline'>(上賄隈反讀與灰同埤蒼豕掘地也字書云豕䖶地也古今正字從虫豕聲經文從鼻作[鼻*嵬]古字未詳)</span>。</p>
<p>齦齧<span class='note-inline'>(上坤穩反考聲云齦䶧也說文齦亦齧也從齒艮聲經文作齧非也下研結反前已頻釋訓)</span>。</p>
<p>企薩<span class='note-inline'>(上棄以反梵語西國師子王名也經文作仚誤也)</span>。</p>
<p>絡腋<span class='note-inline'>(上郎各反郭注山海經云絡繞也王逸注楚詞云縛也郭注爾雅縛也說文從糸各聲糸音覓經文從玉作珞錯用也下征亦反埤蒼云腋胳也在肘後也文字典說從肉夜聲珞音剛咢反又音格)</span>。</p>
<p>綫結<span class='note-inline'>(上先箭反鄭注周禮綫縷也俗作綖正字從糸戔聲戔音在安反古作線又作綖也)</span>。</p>
<p>捻挃<span class='note-inline'>(上念牒反廣雅捻塞也顧野王云捻乃穽也漢書音義云陳平手捻漢王是也或作躡聲類作敜古今正字從手念聲也下珍栗反許叔重注淮南子云挃搏也廣雅云㓨也考聲作挃也古今正字從手至聲也)</span>。</p>
<p>瓶瓮<span class='note-inline'>(上並冥反字書云缶汲水器也又云小缶也古今正字從瓦并聲下蓊貢反古今正字罌也從瓦公聲經文作瓶甕並俗字也)</span>。</p>
<p>鐵絆<span class='note-inline'>(下般慢反考聲云絆繫兩足也漢書貫仁義之羈絆也說文馬馽也從糸半聲經從革作靽誤馽音知及反)</span>。</p>
<p>捫摸<span class='note-inline'>(上沒奔反下門搏反詩傳云捫持也聲類捫亦摸也方言云摸撫也文字典說二字並從手門莫皆聲)</span>。</p>
<p>惒竭<span class='note-inline'>(上鑊戈反梵語也經文惒案字書並無此惒字也)</span>。</p>
</div>
<div class='div-other'><a id='mulu4670' />
<p class='h2'>第十六卷</p><p>相磔<span class='note-inline'>(下張革反前第十卷中已釋)</span>。</p>
<p>籌置<span class='note-inline'>(上紂流反鄭注儀禮籌筭也說文云壺矢也從竹壽聲也)</span>。</p>
<p>礫石<span class='note-inline'>(上零的反楚辭云礫瓦礫進寶玉退也說文小石也從石樂聲)</span>。</p>
<p>賈販<span class='note-inline'>(土姑戶反鄭注周禮云通物曰商居賣曰賈也杜注左傳云賈買也爾雅[一/巿]也說文從貝西聲賈音古下發萬反鄭注周禮云朝買夕賣者也說文買賤賣貴者也從貝反聲)</span>。</p>
<p>不貲<span class='note-inline'>(下紫斯反蒼頡篇貲財也顧野王云謂家中貲產也廣雅貲貨也說文從貝此聲)</span>。</p>
<p>澡漱<span class='note-inline'>(上遭老反顧野王云澡亦洗潔也廣雅洽也說文洗手也從水喿聲下搜救反廣雅漱洒也說文漱盥盪已也從水欶聲)</span>。</p>
<p>亹亹<span class='note-inline'>(微匪反劉瓛注周易云亹亹猶微妙也爾雅云亹亹免也考聲云美也古今正字進也從且爨省聲音七亂反)</span>。</p>
<p>以㲲<span class='note-inline'>(下恬叶反埤蒼云㲲草花布也古今正字從毛疊聲疊音同上)</span>。</p>
<p>䏣虫<span class='note-inline'>(上七余反考聲敗肉中及醬中虫也正作䏣古今正字從月且聲)</span>。</p>
<p>抓[各*支]<span class='note-inline'>(上爪抄反下礦獲反埤蒼云擊頰也顧野王云今有[敲-高+名]耳之言是也古今正字從攴各聲經文作摑俗字也礦音虢猛反)</span>。</p>
<p>羆頭<span class='note-inline'>(上彼皮反郭注爾雅羆似熊而長頭高脚多力能拔木關西呼為猳熊說文如熊黃白也從熊罷省聲猳音加)</span>。</p>
</div>
<div class='div-other'><a id='mulu4671' />
<p class='h2'>第十七卷</p><p>西耄<span class='note-inline'>(下毛報反杜注左傳云耄亂也鄭注禮記云惛忘也說文作耄從老從蒿省經從老毛聲也古文俗作耄今時不用)</span>。</p>
<p>不孳<span class='note-inline'>(下子慈反方言東楚之間凡人畜乳之雙產謂之孳孽說文云汲汲也從子茲聲孽音言列反)</span>。</p>
<p>靖漠<span class='note-inline'>(上晴井反孔注尚書靖謀也鄭箋毛詩云靖安也詩云治也古今正字從立青聲下忙愽反郭注爾雅漠察也又清靜而敬至也又治也顧野王云安靜也說文從水莫聲)</span>。</p>
<p>婬佚<span class='note-inline'>(上音淫下引一反賈注國語云佚亦淫也考聲意歡足也說文從人失聲經文從女作妷俗字也)</span>。</p>
<p>舌舐<span class='note-inline'>(下食二反前第五卷中已釋)</span>。</p>
<p>慘惕<span class='note-inline'>(上千敢反慘憂也廣雅貪也古今正字毒也從心參聲也下汀的反孔注尚書惕懼也賈逵注國語疾也古今正字驚也從心易聲)</span>。</p>
<p>箋其<span class='note-inline'>(上節前反考聲云小簡也說文云表識也從竹戔聲戔音在安反)</span>。</p>
<p>勃狂<span class='note-inline'>(上盆沒反顧野王云勃暴盛也蒼頡篇云猝暴也方言展也說文排也從力孛聲音同上經從心作悖亦通也)</span>。</p>
<p>沮致<span class='note-inline'>(上慈與反毛詩傳云沮壞也賈注國語非也說文從水且聲也)</span>。</p>
<p>履屣<span class='note-inline'>(下師滓反考聲云履之不攝跟者也聲類作[革*徙][革*徙]鞮也古今正字從履省徙聲或作躧鞮音丁奚反)</span>。</p>
<p>咄咄<span class='note-inline'>(敦嗢反字書咄咄叱也考聲訶也說文云相謂也從口出聲也)</span>。</p>
<p>酷裂<span class='note-inline'>(上空穀反方言酷熱也說文云酒厚味也又以虐害之曰酷也從酉告聲告音穀)</span>。</p>
<p>畟塞<span class='note-inline'>(上音惻)</span>。</p>
<p>浣染<span class='note-inline'>(上桓椀反鄭箋毛詩云浣濯也劉注公羊云浣去舊垢曰濯也亦作澣說文作浣從水完聲完音桓也)</span>。</p>
<p>滿舶<span class='note-inline'>(下彭陌反考聲舶崐崘舡也司馬彪注莊子云舶大船名也埤蒼篇云海中大船也古今正字從舟白聲又作艊也)</span>。</p>
<p>掃篲<span class='note-inline'>(下隨銳反考聲云篲掃也說文亦作彗字掃竹也從草彗聲彗音上同)</span>。</p>
<p>霍然<span class='note-inline'>(上荒廓反前第十卷已釋經文從火作㸌非也)</span>。</p>
<p>頑鈍<span class='note-inline'>(上五關反下屯頓反鈍滯性也知淳注史記頑鈍猶無廉愧也蒼頡篇鈍亦頑也聲類云不利也或作頓說文從金屯聲屯音鈍昆反)</span>。</p>
<p>懼嬈<span class='note-inline'>(下泥鳥反前第一卷中已具釋)</span>。</p>
<p>伽瞿<span class='note-inline'>(下具俱反梵語也)</span>。</p>
<p>婆蹉<span class='note-inline'>(下錯何反梵語也)</span>。</p>
<p>師子湩<span class='note-inline'>(下斸用反郭璞云湩乳汁也今江南人亦呼乳為湩也說文從水重聲)</span>。</p>
<p>癃殘<span class='note-inline'>(上六中反許叔重曰癃癘也蒼頡篇固疾也古今正字罷病也從疒隆聲隆音同上)</span>。</p>
<p>踐蹋<span class='note-inline'>(上錢演反毛詩傳云踐行貌也杜注左傳云踐厭也鄭注論語履也下談臘反顧野王云蹋即蹵也蒼頡篇踶也廣雅履也說文云亦踐踐亦蹋也二字並從足戔[日/羽]聲也[日/羽]音上同踶音提也經文作蹹非也)</span>。</p>
<p>弶中<span class='note-inline'>(上強快反前第十一卷中已釋)</span>。</p>
<p>以拊<span class='note-inline'>(下敷武反顧野王云拊猶拍也古今正字從手付聲)</span>。</p>
</div>
<div class='div-other'><a id='mulu4672' />
<p class='h2'>第十八卷</p><p>剖腹<span class='note-inline'>(上普口反左傳云剖分也蒼頡篇云析也說文判也從刀咅聲咅偷厚反)</span>。</p>
<p>默然<span class='note-inline'>(上懵北反懵音墨崩反字書默靜也不言也古今正字犬不吠蹔逐人也從犬黑聲經文作嘿俗字也)</span>。</p>
<p>疲倦<span class='note-inline'>(上被悲反廣雅云疲病也顧野王云倦也古今正字勞也從疒皮聲也下權院反上聲字經從心作惓亦通)</span>。</p>
<p>掉悸<span class='note-inline'>(上條弔反考聲掉動也廣雅云振訊也說文云搖也從手卓聲也下葵季反考聲云悸心驚也怒也說文亦心動也從心季聲)</span>。</p>
<p>螉蟲<span class='note-inline'>(上屋紅反方言蜂小者謂之蠮螉也郭璞曰小細腰蜂也說文螉蟲在牛馬皮中也從虫翁聲蠮音燕繼反)</span>。</p>
<p>蠧蟲<span class='note-inline'>(上都故反周禮翦氏掌除蠧物也說文蠧木中虫也從䖵橐省聲也䖵音古魂反)</span>。</p>
<p>甘蔗<span class='note-inline'>(下遮夜反考聲云蔗草名也今謂之甘蔗也楚辭亦草名其汁甘也古今正字藷蔗也從草庶聲藷音諸)</span>。</p>
<p>一斛<span class='note-inline'>(下洪穀反儀禮十斗為斛也說文量器也從斗角聲經文作㪶俗字也)</span>。</p>
<p>癡冥<span class='note-inline'>(上恥知反前第二卷已釋下覓瓶反考聲冥暗也郭注爾雅昧也鄭注禮記云不能明也說文幽也從日從六日數十十六日而月始虧幽暗冖覆也冖音覓經文作冝非也)</span>。</p>
<p>邈然<span class='note-inline'>(上尨剝反毛詩傳云邈邈大皃也王逸注楚辭遠也郭璞云廣也又邈邈曠遠之皃也廣雅盛也古今正字從辵貌聲貌音皃經文作邈非)</span>。</p>
<p>肉痟<span class='note-inline'>(下小焦反瘦也鄭注周禮痟削也首疾頭痛也埤蒼云痟渴病也說文云痟首病也從疒肖聲肖音笑)</span>。</p>
<p>之鎧<span class='note-inline'>(下開改反廣雅逐甲分鎧也說文云甲也從金豈聲)</span>。</p>
<p>濺圊<span class='note-inline'>(上煎線反考聲云濺不淨也史記以[至*見]血濺也古今正字從水賤聲或作灒也下請精反字書云圊圂也考聲云圂廁也或作清古今正字從囗青聲囗音韋)</span>。</p>
</div>
<div class='div-other'><a id='mulu4673' />
<p class='h2'>第十九卷</p><p>仳泜<span class='note-inline'>(上音紕是反下低禮反梵語三昧名也)</span>。</p>
<p>䚹毀<span class='note-inline'>(上貲此反前第九卷中已具釋)</span>。</p>
<p>坌面<span class='note-inline'>(上盆悶反前第九卷中已釋)</span>。</p>
<p>㪻水<span class='note-inline'>(上厥願反前第九卷中已具釋訖)</span>。</p>
<p>賙窮<span class='note-inline'>(上紙攸反前第九卷中已釋)</span>。</p>
<p>譴祟<span class='note-inline'>(上牽見反廣雅云譴責也蒼頡篇云呵也說文問也從言遣聲下雖醉反歸藏云祟在司命也說文祟神為禍也從示出聲經文從宗作祟非也)</span>。</p>
</div>
<div class='div-other'><a id='mulu4674' />
<p class='h2'>第二十卷</p><p>痰癊<span class='note-inline'>(上噉甘反下陰禁反考聲痰癊鬲中病也文字集略胷中病也案痰癊胷鬲中疾也二字並從疒炎陰皆聲鬲音格)</span>。</p>
<p>眩惑<span class='note-inline'>(上玄絹反賈注國語眩亦惑也又云顛冐也蒼頡篇云視之不明也說文目無常主也從目玄聲經文作詃非也)</span>。</p>
<p>蟠臥<span class='note-inline'>(上伴官反杜注左傳云蟠大虵腹蟠也顧野王云蟠紆迴轉也廣雅云曲也說文云從虫番聲)</span>。</p>
<p>當䲷<span class='note-inline'>(下晈堯反前第八卷中已具訓釋)</span>。</p>
<p>咂敕<span class='note-inline'>(上昝荅反埤蒼云咂齧脣也考聲咂嗍也韻略咂入口也說文銜也從口帀聲或作噆也下雙捉反考聲云欶吮也略云口噏也案欶字蚊虫眾咂欶也從欠束聲經文作嗽俗字也)</span>。</p>
</div>
<div class='div-other'><a id='mulu4675' />
<p class='h2'>第二十一卷</p><p>搪揬<span class='note-inline'>(上蕩郎反方言搪張也廣雅亦揬也古今正字從手唐聲下鈍骨反字書揬揩也文字典說衝揬也從手突聲)</span>。</p>
<p>駏驉<span class='note-inline'>(上渠語反下許居反考聲云駏驉似騾而小面短而折俗云牛驢為牝牝所生一名[彳*乇]狛二字並從馬從巨虛皆聲騾音力戈反)</span>。</p>
<p>長綫<span class='note-inline'>(下先箭反前第十五卷中已釋經作綖俗字)</span>。</p>
<p>野狐<span class='note-inline'>(上耶且反經從蟲作蠱義是[袖-由+芺]蠱及蠱道字亦通是妖獸也)</span>。</p>
<p>麁獷<span class='note-inline'>(下號猛反字書云獷為人大獰惡同犬惡不可附近也說文云從犬從礦省聲)</span>。</p>
<p>左骻<span class='note-inline'>(誇寡反上聲字俗字也埤蒼骻腰也古今正字作髂又作䯊亦作髁又作[尸@果]經文從客作髂總無定體諸儒率意作之音亦不一並云腰骨也方言不同未知孰是今並書之)</span>。</p>
<p>舁還<span class='note-inline'>(上音轝與於反平聲字兩人共擎也)</span>。</p>
<p>爪擭<span class='note-inline'>(泓獲反手擭也經又從國作摑非也)</span>。</p>
<p>撲破<span class='note-inline'>(上龐剝反蒼頡篇云手搏投於地也古今正字從手僕聲)</span>。</p>
<p>[跳-兆+荼]迦羅毘<span class='note-inline'>(上音荼經自釋云堅誓也)</span>。</p>
<p>駭惕<span class='note-inline'>(上諧騃反下體亦反駭惕者驚怚皃也)</span>。</p>
</div>
<div class='div-other'><a id='mulu4676' />
<p class='h2'>第二十二卷</p><p>蓑草<span class='note-inline'>(上瑣和反蒼頡篇草名也文字典說云草衣禦雨也又潦車載[蘘-(口*口)]苙也從草衰聲潦音老)</span>。</p>
<p>攣[辟/止]<span class='note-inline'>(上䜌員反爾雅云攣病也顧野王云謂病體拘曲也說文從手䜌聲䜌音同上或作癵也下并癖反顧野王云[辟/止]謂足㾫枯不能行也說文亦不能行也從止辟聲從足作躄俗字通用也)</span>。</p>
<p>擎拳<span class='note-inline'>(下倦員反何林注公羊傳云拳掌也考聲云拳手拳也說文從手卷省聲字書正作拳經文捲亦同)</span>。</p>
<p>關扂<span class='note-inline'>(下恬玷反埤蒼云扂扂㧀也考聲今之門扂也古今正字從戶占聲扅音移㧀音及)</span>。</p>
<p>謦瘶<span class='note-inline'>(上輕鼎反蒼頡篇云謦聲也說文欬也從言殸音同上下叟奏反埤蒼瘶寒熱病也考聲氣衝喉也亦作遬俗作欶古今正字從疒欶聲欶音速)</span>。</p>
</div>
<p class='juan'>一切經音義卷第七十八</p></div>
</div><!-- end of div[@id='body'] -->
</body></html>