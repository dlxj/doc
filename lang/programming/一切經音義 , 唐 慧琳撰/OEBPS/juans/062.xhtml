<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3576' />一切經音義卷第六十二</p><p class="byline">翻經沙門慧琳撰</p>
<div class='div-other'><a id='mulu3577' />
<p class='h1'>音根本說一切有部毘奈耶雜事律四十卷</p>
<div class='div-other'><a id='mulu3578' />
<p class='h2'>根本毘奈耶雜事律第一卷</p><p>甎揩<span class='note-inline'>(上拙緣反埤蒼云㼾甊也字書云瓴甓也從瓦專聲㼾音鹿瓴音零甓音瓶曆反下客皆反說文云措摩也拭也從手皆聲)</span>。</p>
<p>帬應<span class='note-inline'>(上郡雲反方言以直矜繞[要/口]謂之帬郭璞注云俗又呼為接下江東通言裳也說文帬亦下裳也從巾君聲案裳字裙字說文正體從巾作常帬今天下時用並從衣作裳裙摠通矜音居音反即衣矜也郭璞云婦人初嫁所著上衣也)</span>。</p>
<p>栗<span class='corr'>㚲</span>毘園<span class='note-inline'>(上隣銍反次襜懾反梵語也古云梨車子即剎帝梨王公子弟也彼有果園也)</span>。</p>
<p>皴裂<span class='note-inline'>(上七旬反埤蒼云皴皵也文字典說從皮夋聲夋音同皵音鏘藥反)</span>。</p>
<p>剏制<span class='note-inline'>(上瘡壯反考聲云剏始也說文云造法剏業也從井刃聲或作創音楚㽵反)</span>。</p>
<p>齅我<span class='note-inline'>(上休故反說文云以鼻就臭曰齅從鼻臭聲)</span>。</p>
<p>譏嫌<span class='note-inline'>(上居依反何休注公羊云譏譴也鄭注禮記云呵責也說文譏誹也從言幾聲下叶間反說文云嫌不平於心也一云疑也從女兼聲也)</span>。</p>
<p>癭鬼<span class='note-inline'>(上纓頂反說文云癭頸瘤也從疒嬰聲瘤音抑由反)</span>。</p>
<p>隙中<span class='note-inline'>(上卿逆反顧野王云隙猶穿穴也廣雅云裂也說文云隙壁孔也從阝[少/日/小]聲[少/日/小]音同上從二小夾一白也)</span>。</p>
<p>髑髏<span class='note-inline'>(上音獨下漏侯反埤蒼云頭骨也說文云頂骨也形聲字)</span>。</p>
<p>[暟-豆+(烈-列+里)]黃<span class='note-inline'>(上訓雲反王逸注楚辭云[暟-豆+(烈-列+里)]黃黃昬時也文字典說從日熏聲)</span>。</p>
<p>除刮<span class='note-inline'>(下關滑反鄭注禮記云刮摩也考聲云橫刃剠之曰刮說文云刮揞把也從刀舌聲)</span>。</p>
<p>核[革*(丙/(敲-高))]<span class='note-inline'>(上衡革反顧野王云果實中核也說文從木亥聲下頟更反考聲云鞭堅也文字典說鞭竪牢也從革更聲或從石作硬俗字也)</span>。</p>
<p>[嚼-(既-旡+寸)+(彰-章+鬯)]之<span class='note-inline'>(上牆藥反正嚼字也淮南子云[嚼-(既-旡+寸)+(彰-章+鬯)]之而無味不能入喉也顧野王云噍也廣雅云茹也說文從口[嚼-(既-旡+寸)+(彰-章+鬯)]聲經本作嚼俗字噍音撨曜反)</span>。</p>
</div>
<div class='div-other'><a id='mulu3579' />
<p class='h2'>第二卷</p><p>有娠<span class='note-inline'>(失真反杜注左傳云娠懷胎也說文云娠妊身動也從女辰聲古文作㑗字妊音如甚反)</span>。</p>
<p>飯食<span class='note-inline'>(上煩晚反說文云飯食也從食弁聲俗從反作飯也)</span>。</p>
<p>蹂婦<span class='note-inline'>(柔守反蒼頡篇云蹂踐也文字典說從足柔聲說文作[禸-(冉-土)+(夙-歹)]云獸足蹂地象形字也從[禸-(冉-土)+(夙-歹)][禸-(冉-土)+(夙-歹)]亦聲也爾雅云其跡[禸-(冉-土)+(夙-歹)]隸文作蹂)</span>。</p>
<p>捼腹<span class='note-inline'>(上內迴反說文云捼摧也一云兩手相切摩也從手委聲)</span>。</p>
<p>足跟<span class='note-inline'>(下艮痕反釋名云足後曰跟說文跟足踵也從足從艮聲)</span>。</p>
<p>從臍<span class='note-inline'>(濟西反說文云肶臍也從肉齊聲也)</span>。</p>
<p>促整<span class='note-inline'>(上耴欲反下征領反整正也別也濟也說文云從束從攴正聲攴音普卜反)</span>。</p>
<p>城闉<span class='note-inline'>(一真反毛詩傳曰闉曲城也說文曲城重門也從門垔聲垔音同上)</span>。</p>
<p>焚燎<span class='note-inline'>(寮鳥反又去聲力召反鄭箋毛詩云火田為燎考聲輕燒也說文燎放火也從火寮聲寮音力召反)</span>。</p>
<p>坼裂<span class='note-inline'>(上耻革反廣雅云坼分也考聲地裂也說文從土㡿聲㡿音尺下音列)</span>。</p>
<p>瘡疱<span class='note-inline'>(下炮貌反考聲云疱靣上細瘡也說文作[包*頁]靣生气也從皮包聲)</span>。</p>
<p>擯㡿<span class='note-inline'>(上賓刃反司馬彪注莊子云擯棄也文字典說從手賓聲下音尺劉兆注穀梁傳云㡿指也顧野王云㡿遠也漢書音義云㡿不用也廣雅㡿推也說文從广屰聲广音儼屰音逆)</span>。</p>
<p>畔睇<span class='note-inline'>(上盤慢反下提戾反梵語也唐言作禮)</span>。</p>
<p>商人<span class='note-inline'>(上賞章反鄭注考工記云[(商-口)/貝]販賣之客也說文[(商-口)/貝]行賈也從貝從商省聲)</span>。</p>
<p>梯隥<span class='note-inline'>(上體稽反賈逵注國語云梯階也古今正字云木階也從木弟聲下登鄧反說文從阝登聲律本從足作蹬非也)</span>。</p>
<p>繖柄<span class='note-inline'>(上桑懶反顧野王云繖即蓋也以帛為之可以障雨及日也從糸散聲律本作傘俗字也下兵命反說文云柄柯也從木丙聲也)</span>。</p>
<p>曬在<span class='note-inline'>(上索懈反方言云曬瀑也說文云從日麗聲也)</span>。</p>
</div>
<div class='div-other'><a id='mulu3580' />
<p class='h2'>第三卷</p><p>炊爨<span class='note-inline'>(上音吹下倉亂反鄭注周禮云爨竈也杜注左傳云炊也前文已解訖)</span>。</p>
<p>氤氳<span class='note-inline'>(上音因下薀云反俗用字也博雅正體從火作烟從糸作縕天地之氣也周易云天地氤氳萬物化醇考聲云雲氣也)</span>。</p>
<p>瓦礫<span class='note-inline'>(下零的反考聲云砂也說文云小石也從石樂聲)</span>。</p>
<p>衣[敲-高+(尚/木)]<span class='note-inline'>(讁庚反考聲云[棠*支]展也從木敞聲律本作揁非也)</span>。</p>
<p>鍛師<span class='note-inline'>(上端亂反孔注尚書云鍛鍊也蒼頡篇云鍛椎也說文云小治也從金叚聲)</span>。</p>
<p>其靶<span class='note-inline'>(巴罵反字書云靶柄也說文從革巴聲律本從弓作弝亦通或從木作杷)</span>。</p>
<p>雞翎<span class='note-inline'>(上擊奚反下歷丁反考聲云鳥羽也)</span>。</p>
<p>竹籤<span class='note-inline'>(妾閻反說文云銳也貫也從竹籤聲籤音息閻反)</span>。</p>
<p>鑽孔<span class='note-inline'>(上纂九反顧野王云鑽謂之鐫鑿也說文云鑽所以穿也從金贊聲鐫音卒緣反)</span>。</p>
<p>綫繚<span class='note-inline'>(上先薦反下寮鳥反顧野王云繚猶繞也說文云繚纏也從糸尞聲糸音覓)</span>。</p>
<p>梳刷<span class='note-inline'>(上音踈下疎刮反廣雅云刷利也說文刮也從刀㕞省㕞音同上)</span>。</p>
<p>栗㚲毘<span class='note-inline'>(中襜涉反義已釋第一卷)</span>。</p>
<p>內迮<span class='note-inline'>(爭革反說文迫也從辵乍聲亦作窄)</span>。</p>
<p>置扂<span class='note-inline'>(恬琰反考聲云今之門扂也文字典說云扂㧀也門小關也從戶占聲㧀音析急反)</span>。</p>
<p>鐶鈕<span class='note-inline'>(上音還說文從玉作環義同下尼九反說文云鈕印鼻也從金丑聲)</span>。</p>
<p>[土*瓦]水<span class='note-inline'>(上徒賭反廣雅云[土*瓦]瓶也文字典說云[土*瓦]大瓶也從瓦土聲也)</span>。</p>
<p>安垛<span class='note-inline'>(多果反高土也文字典說小壘也說文堂塾也從土朵聲律本作朵書誤也朵音都果反)</span>。</p>
<p>鐵杴<span class='note-inline'>(險嚴反火杴也)</span>。</p>
<p>杙上<span class='note-inline'>(蠅即反韻英杙橛也爾雅云樴謂之杙案律本云挂為牙杙上即橜也從木戈聲也)</span>。</p>
<p>作竇<span class='note-inline'>(頭侯反鄭注禮記云竇穴也字書云水突也說文竇空也從穴賣聲)</span>。</p>
</div>
<div class='div-other'><a id='mulu3581' />
<p class='h2'>第四卷</p><p>蹲踞<span class='note-inline'>(上在昆反說文云蹲踞也從足尊聲踞音據)</span>。</p>
<p>咼衺<span class='note-inline'>(上快華反說文云咼口戾也從口[咼-口+┐]聲冎音瓜瓦反下謝嗟反字書云衺不正也說文云衺囊也從衣牙聲囊音乃當反)</span>。</p>
<p>瑩體<span class='note-inline'>(縈暎反毛詩傳云瑩美石也謂摩拭珠玉從發光明也說文玉色也從玉熒省聲亦從金作鎣)</span>。</p>
<p>[褒-保+瑰]偉<span class='note-inline'>(上古迴反司馬彪注莊子云瑰美也方言云盛也說文作傀云偉也從人褢聲褢音懷律本作瓌亦通下韋鬼反說文云偉奇也從人韋聲也)</span>。</p>
<p>妍雅<span class='note-inline'>(上齧賢反廣雅云妍好也考聲慧也說文妍忮也安也從女开聲开音牽忮音至下牙賈反毛詩傳云雅正也韋昭注漢書云雅素也集訓云閑麗也說文從隹牙聲也)</span>。</p>
<p>婆羅痆斯<span class='note-inline'>(痆音儜軋反梵語也古云波羅奈國也軋音間轄反)</span>。</p>
<p>所搏<span class='note-inline'>(下牓莫反杜注左傳云搏取也聲類云捕也廣雅云擊也說文云搏索持也從手尃聲)</span>。</p>
<p>作襻<span class='note-inline'>(攀慢反考聲云衣襻也古今正字從衣攀聲)</span>。</p>
<p>挂髆<span class='note-inline'>(上瓜賣反廣雅云挂懸也說文從手圭聲下音搏周禮云髆有也鄭注儀禮云肱骨也說文肩甲也從骨專聲律本從肉作膊非也)</span>。</p>
</div>
<div class='div-other'><a id='mulu3582' />
<p class='h2'>第五卷</p><p>毛㲜<span class='note-inline'>(他敢反考聲云㲜織毛為之本<span class='corr'>无</span>此字㲜出西戎也)</span>。</p>
<p>襯臥<span class='note-inline'>(上楚靳反考聲云襯藉也親身衣也)</span>。</p>
<p>鑒察<span class='note-inline'>(上監懺反毛詩傳云鑒所以察形杜注左傳云炤也察也說文從金監聲亦作鑑)</span>。</p>
<p>㗨羅葉<span class='note-inline'>(上伊奚反梵語也龍名也)</span>。</p>
<p>有複<span class='note-inline'>(風伏反蒼頡篇云複厚也說文復重衣也從衣复聲复音伏)</span>。</p>
<p>不捩<span class='note-inline'>(憐涅反考聲云捩絞也亦作綟云紐也律本從手作捩亦通)</span>。</p>
<p>擡舉<span class='note-inline'>(上代來反廣雅云擡動也文字典說從手臺聲也)</span>。</p>
<p>糕餅<span class='note-inline'>(上音高考聲云餻䒱米屑為之字統云糕餌也韻詮云合䒱日餌餌餅屬也古今正字從食羔聲下并郢反釋名云有餬餅[飢-几+(卄/(烈-列+(亟-ㄎ+了)))]餅等各隨形而名之也說文從食并聲)</span>。</p>
<p>顦顇<span class='note-inline'>(上誚遙反下情季反字書云瘦惡也蒼頡篇憂傷也亦從心作憔悴或作癄瘁並同)</span>。</p>
<p>羸瘠<span class='note-inline'>(上累危反杜注左傳云羸弱也賈逵注國語云病也許叔重注淮南子云劣也說文云瘦也從芋[亡/口/肌]聲[亡/口/肌]音同上下情亦反考聲云瘠瘦也文字典說從疒脊聲亦作膌)</span>。</p>
<p>貯[麥*酋]<span class='note-inline'>(上猪㠯反杜注左傳云貯蓄也顧野王云盛也說文云積也從貝宁聲下昌沼反廣雅云[麩-夫+酋]食也埤蒼云[鬲*芻]麥也文字典說云屑乾麥也從麥酋聲律本作麨俗字[鬲*芻]音初狡反)</span>。</p>
</div>
<div class='div-other'><a id='mulu3583' />
<p class='h2'>第六卷</p><p>紫礦<span class='note-inline'>(上正紫字下瓜猛反音義第三十一卷中已具釋)</span>。</p>
<p>恙蛘<span class='note-inline'>(羊想反禮記云蛘不敢搔是也說文云搔蛘也從虫羊聲)</span>。</p>
<p>把搔<span class='note-inline'>(上白麻反考聲云把即搔也說文從手巴聲下掃刀反說文云括也從手蚤聲也蚤音早)</span>。</p>
<p>犛牛<span class='note-inline'>(上卯包反山海經云潘侯之山有狩狀如牛而四節生毛名曰犛牛考聲云牛名也說文云西南夷長髭牛也從牛[((上/小)*ㄆ)/厂]聲也髭音毛)</span>。</p>
<p>袪蚊<span class='note-inline'>(上去魚反考聲云袪却也除也下音文)</span>。</p>
<p>撚芋毛<span class='note-inline'>(上年典反方言云撚續也顧野王云謂相接續也說文云撚執也從手然聲也)</span>。</p>
<p>相撲<span class='note-inline'>(龐邈反考聲云撲投於地也字書云相撲手搏也說文作撲從手菐聲菐音卜搏音搏)</span>。</p>
<p>腳跌<span class='note-inline'>(上脚字也下田結反許叔重注淮南子云跌作也郭注云偃地也說文云跌越也從足失聲也)</span>。</p>
<p>澡罐<span class='note-inline'>(上音早下官喚文字集略云汲水器也從[午/止]雚聲雚音同上)</span>。</p>
<p>鉸刀<span class='note-inline'>(上交巧反韻英云鉸刀也即今剪刀也)</span>。</p>
<p>談覈<span class='note-inline'>(下形益反考聲云覈窮也實也說文考實事也從西敫聲也或從雨作覈西音呼下反敫音經亦反)</span>。</p>
</div>
<div class='div-other'><a id='mulu3584' />
<p class='h2'>第七卷</p><p>羞赧<span class='note-inline'>(上秀由反孔注尚書云羞辱也左傳無作巨羞杜注云羞耻也說文羞進獻也從羊羊所進也從丑丑亦聲也下儜簡反方言云赧愧也考聲云羞慙靣赤也說文靣慙赤也從赤㞋聲律本從皮作赧俗字也㞋音尼展反)</span>。</p>
<p>扣門<span class='note-inline'>(上音口論語云以杖扣其脛孔注云扣擊也說文從手從口口亦聲也)</span>。</p>
<p>絛亦<span class='note-inline'>(上討刀反鄭注周禮云其樊纓以絛絲飾之字書云編絲為繩也古今正字云編諸屬也從糸從攸省聲也)</span>。</p>
<p>句紐<span class='note-inline'>(上苟侯反考聲云句留也牽也曲也說文從勹從口亦從金作鉤律文作怐非也下尼九反考聲云紐結而可解也說文云糸也從系丑聲)</span>。</p>
<p>蘡薁<span class='note-inline'>(上益盈反下憂六反考聲云似葡萄而小子黑也說文云蘡也從艸奧聲)</span>。</p>
<p>煖水<span class='note-inline'>(上奴管反說文云煗溫也從火耎聲耎音而兖反)</span>。</p>
<p>屆節<span class='note-inline'>(上皆薤反孔注尚書云屆至也文字典說從尸從由謂從所由而至會意字也)</span>。</p>
<p>逃[(起-土+大)-巳+屏]<span class='note-inline'>(上唐勞反鄭注禮記云逃去也王逸注楚辭云竄也廣雅避也字書云走也說文亾也從辵兆聲辵音丑略反律本作逃非也下伯孟反考聲云[(起-土+大)-巳+(口/并)]散走也亦作[起-巳+并]文字典說從走屏聲律文從辵作迸俗字也)</span>。</p>
<p>剜心<span class='note-inline'>(上椀丸反正體字也考聲云剜曲刻也埤蒼云剜剈也字統云剜斗剈也古今正字從刀夗聲俗作剜亦通剈音扶玄反)</span>。</p>
</div>
<div class='div-other'><a id='mulu3585' />
<p class='h2'>第八卷</p><p>有紊<span class='note-inline'>(下音問孔注尚書云紊亂也說文從糸文聲也)</span>。</p>
<p>謦欬<span class='note-inline'>(上輕郢反蒼頡篇云謦聲也說文欬也從言殸聲殸音磬下開愛反顧野王云欬嗽也說文云逆氣也從欠亥聲嗽音桑后反)</span>。</p>
<p>嚏噴<span class='note-inline'>(上音帝蒼頡篇噴鼻也說文云嚏悟解氣也從口疐聲疐音同上下歕悶反戰國筞云驥俛而噴仰而鳴也說文云噴吒也從口賁聲歕音普門反)</span>。</p>
<p>顧眄<span class='note-inline'>(上孤護反鄭箋毛詩云迴首日顧廣雅云顧眷也說文顧還視也從頁雇聲頁音賢結反下眠遍反考聲云眄衺視也說文云目偏合也從目丐聲丐音同上衺音邪)</span>。</p>
<p>蘿[菔-月+舟]<span class='note-inline'>(上音羅下鵬北反考聲云蘿菔菜名也說文蘆菔也似蕪菁也並從廾羅服皆聲也)</span>。</p>
<p>斷敵<span class='note-inline'>(上端管反俗字也孔注尚書云斷絕說文云截也從斤㡭聲㡭音絕律本作拒非也下亭的反杜注左傳云敵猶對也當也方言云同力者謂之敵也說文云敵仇也從攴啇聲)</span>。</p>
<p>打撲<span class='note-inline'>(下普木反顧野王云撲猶打捶之也廣雅云擊也說文從手菐聲菐音卜)</span>。</p>
<p>來襲<span class='note-inline'>(尋立反杜注左傳云掩其不備也周禮云襲謂掩捕之也說文從衣龍聲也)</span>。</p>
<p>腋挾<span class='note-inline'>(上盈赤反埤蒼云腋胳也肘後也古今正字從肉夜聲胳音各下嫌頰反何休注公羊云挾懷也爾雅云挾藏也說文從手夾聲杜注左傳云除囟之祀也說文云除惡祭也從示犮聲犮音盤鉢反)</span>。</p>
</div>
<div class='div-other'><a id='mulu3586' />
<p class='h2'>第九卷</p><p>瑕隙<span class='note-inline'>(上夏加反杜注左傳云瑕猶過也鄭注禮記云瑕玉病也廣雅云裂也說文從玉叚聲下卿逆反)</span>。</p>
<p>嚻聲<span class='note-inline'>(上許嬌反鄭注周禮云嚻讙也毛詩傳云嚻聲也說文聲氣出頭上也從㗊從頁頁首也㗊音莊立反)</span>。</p>
<p>聒地<span class='note-inline'>(上官活反杜注左傳云聒讙也蒼頡篇云聒擾耳也說文讙語也從耳舌聲)</span>。</p>
<p>鐵栿<span class='note-inline'>(下音伏俗字也)</span>。</p>
<p>誇讚<span class='note-inline'>(上跨華反孔注尚書云憍[廿/ㄙ/心]過制以自夸夭也謚法云華言無實曰誇說文誇誕也從言夸聲夸音同上)</span>。</p>
<p>蜫蟻<span class='note-inline'>(上袞魂反鄭注禮記云蜫蟲者者陽而生陰而藏者也說文作䖵云蟲總名也)</span>。</p>
<p>鴟梟<span class='note-inline'>(上叱脂反下皎堯反鄭箋云惡鳴鳥也)</span>。</p>
</div>
<div class='div-other'><a id='mulu3587' />
<p class='h2'>第十卷</p><p>桁竿<span class='note-inline'>(上鶴浪反下音干考聲云桁衣架也律本從竹作笐是樂器也音鶴郎反非桁竿字也)</span>。</p>
<p>一㭰<span class='note-inline'>(卒髓反廣雅云[此/束]口也字書云喙也說文從此束聲亦作觜[口*束]束音雌四反喙音暉衛反)</span>。</p>
<p>掃篲<span class='note-inline'>(上搔老反下隨銳反說文作彗云掃竹也從又持[丰*丰]啇[丰*丰]音瑟臻反古文作曹)</span>。</p>
<p>棖觸<span class='note-inline'>(上擇庚反考聲作敝云撞也玉篇作[打-丁+(臺-至+工)]云剌也或作敲云棖觸也文字典說從手長聲律本作㯑非也)</span>。</p>
<p>鈕扂<span class='note-inline'>(上尼柳反前第七卷已具釋下恬店反前第三卷已釋)</span>。</p>
<p>甎垛<span class='note-inline'>(上音專下都果反前第三卷已釋)</span>。</p>
<p>啗[噯-(心/ㄆ)+(鬯*又)]<span class='note-inline'>(上談濫反說文云啗食也從口臽聲臽音陷律本作噉俗字也下牆藥反前第一卷已訓釋)</span>。</p>
<p>扇樞<span class='note-inline'>(下觸朱反韓康伯注周易云樞機制動之主也廣雅云樞本也說文戶樞也從木區聲區音曲于反)</span>。</p>
<p>鎗子<span class='note-inline'>(上策康反考聲云鼎類也或作鐺俗字也)</span>。</p>
<p>鐵鍤<span class='note-inline'>(磣甲反方言云宋魏之間謂臿為鍬江淮南楚之間謂鍤說文從金臿聲臿音同上鍬音七焦反也)</span>。</p>
<p>斲斤<span class='note-inline'>(上竹角反孔注尚書云斲削也說文云斫也從斤[斲-斤]聲[斲-斤]音豆)</span>。</p>
<p>隤毀<span class='note-inline'>(上杜雷反廣雅云隤壞也說文從阜貴聲阜音父)</span>。</p>
</div>
<div class='div-other'><a id='mulu3588' />
<p class='h2'>第十一卷</p><p>汝捥<span class='note-inline'>(剜喚反正作[擘-辛+又]義已具釋根本有部律第七卷中律本從肉作腕俗字也)</span>。</p>
<p>下裠<span class='note-inline'>(郡雲反前第一卷已釋古文正作帬)</span>。</p>
<p>鉆拔<span class='note-inline'>(上強炎反說文云鉆䥫銸也可以夾耴物也從金占聲律本作鉗是䥫拁束項也非夾拔之義下辨八反尚書云大木斯拔顧野王云拔猶引而出之廣雅云拔出也說文從手犮聲犮音盤鉢反)</span>。</p>
<p>捩齒<span class='note-inline'>(上憐涅反前第五卷中已具訓釋)</span>。</p>
<p>抉目<span class='note-inline'>(上恚悅反左傳云以戈抉其膓也莊子云子胥抉眼也說文抉挑也從手夬聲)</span>。</p>
<p>以鋸<span class='note-inline'>(居御反國語云中古刑用刀鋸謂大辟刑也淮南子云良匠不以刀鋸不能以制木鋸者可以截物也說文鋸槍唐也從金居聲也)</span>。</p>
<p>㓟解<span class='note-inline'>(上音皮案㓟是剝去皮之義也俗字也下皆買反)</span>。</p>
<p>矛[矛*(替-曰+貝)]<span class='note-inline'>(上母侯反說文云酋矛也象形也古文作矛亦作矛下倉算反廣雅云䂎謂之鋌考聲短矛也文字典說從矛贊聲也)</span>。</p>
<p>鑱身<span class='note-inline'>(上仕咸反淮南子云刻肌膚鑱皮革創血流又謂針刺也說文云銳鑱也從金[毚-、]聲也亦作劖攙[毚-、]音同上)</span>。</p>
<p>矟刺<span class='note-inline'>(工雙捉反廣雅云矟矛也埤蒼云今戟矟也文字典說從矛肖聲下青亦反顧野王云謂銳鑱入人肉中也說文<span class='corr'>刺</span>直傷也從刀束聲)</span>。</p>
<p>鎔銅<span class='note-inline'>(上勇鍾反漢書云猶金之在鎔唯冶之所鑄也亦云鎔鎔也銅屑為鎔說文冶器法也從金容聲也)</span>。</p>
<p>杌木<span class='note-inline'>(上吾骨反韻略云杭樹無枝也字綂云杌斷木也一云枯木也說文從木兀聲)</span>。</p>
<p>痰癊<span class='note-inline'>(上音談下飲禁反義於有部律中已具釋)</span>。</p>
<p>如榍<span class='note-inline'>(先節反說文作楔云櫼也櫼音子廉反第十三卷已釋)</span>。</p>
<p>頞部陀<span class='note-inline'>(上安幹反梵語胎藏名也)</span>。</p>
<p>稠酪<span class='note-inline'>(上胄流反毛詩傳云稠密也廣雅云穊也說文從禾周聲穊音既酪音洛)</span>。</p>
<p>㰆扇<span class='note-inline'>(上排賣反義已具前訓釋)</span>。</p>
<p>插在<span class='note-inline'>(上磣甲反聲類云插刺入也說文云刺內也從手臿聲也臿音同上磣音初錦反)</span>。</p>
<p>[黧-黑+(企-止+黑)]黑<span class='note-inline'>(上履脂反考聲云黑黃色也古今正字從黑黎省聲)</span>。</p>
<p>臠割<span class='note-inline'>(上劣兖反顧野王云切肉為胾之小者也文字典說從肉從戀省聲胾音緇史反下干曷反)</span>。</p>
</div>
<div class='div-other'><a id='mulu3589' />
<p class='h2'>第十二卷</p><p>唼食<span class='note-inline'>(上昝答反考聲云唼嗍也字綂云唼血也正作咂字通俗文云味入卪曰咂也文字典說從口妾聲也咎音帀感反下正食字)</span>。</p>
<p>襁褓<span class='note-inline'>(上姜仰反包咸注論語云負者以器曰襁博物志云織縷為之廣八寸長丈二尺以約小兒於背上也說文負兒衣也從衣強聲下音保義根本有部律第十三卷中已具釋)</span>。</p>
<p>梗槩<span class='note-inline'>(上庚猛反爾雅云梗直也廣雅云略也說文云從木㪅聲下該愛反鄭注禮記云可以平斗斛者也說文槩<span class='corr'>杚</span>斗斛也從木既聲杚音昆兀反)</span>。</p>
<p>筋脈<span class='note-inline'>(上謹銀反說文云筋肉之力也從肉從竹物之多筋者也從力力象筋也下音勝正體字也說文作[覛-見+皿]云血理通流行於體中也從血[脈-月]聲[脈-月]音普賣反律本作脉俗字也)</span>。</p>
<p>㳄唾<span class='note-inline'>(上祥延反說文云㳄口液也從欠從水律文作涎俗字也下吐臥反)</span>。</p>
<p>糞鍋<span class='note-inline'>(上分問反說文云棄除也從拱推華棄屎也從米古文屎字也似米而非也從華音般箕屬也從廾音拱兩手也律文從米從異俗字也下古禾反亦俗字也正作[一/(口*口)/(冏-口+干)]鎗釜之屬也無足小钁也言糞[一/(口*口)/(冏-口+干)]者胎藏烝熱不淨穢惡如[一/(口*口)/(冏-口+干)]之煑也)</span>。</p>
<p>毒瘀<span class='note-inline'>(於據反考聲云皮肉中凝血也文字典說聚積血也從疒於聲)</span>。</p>
<p>鱓蛭<span class='note-inline'>(上蟬闡反上聲字郭注山海經云鱓魚似蛇也說文皮可以為鼓從魚單聲下真叱反蒼頡篇云水蟲也能唼人血說文從虫至聲虫音虺)</span>。</p>
<p>蚌蛤<span class='note-inline'>(上龐講反郭璞注云蚌蜃也周易云腹有珠者也㠯氏春秋云月望則蚌蛤實月晦則蚌蛤虛也說文蚌蠣也從虫丰聲下甘答反禮記季秋雀入大水海也雀千歲駕也說文云蛤有三種皆生於海蛤蠣千歲<span class='corr'>鴐</span>所化秦謂之壯蠣海蛤者百歲鷰所化也魁蛤老一名蒲螺者伏翼所化也從虫合聲)</span>。</p>
<p>善軶<span class='note-inline'>(音厄正體字也經作軛俗字也)</span>。</p>
<p>肉疱<span class='note-inline'>(彭貌反說文面氣生瘡也或作皰也)</span>。</p>
<p>頷車<span class='note-inline'>(含敢反韻英云頥也釋名云頷車輔車也或作頥南楚謂頥為頷從頁含聲)</span>。</p>
<p>腭骨<span class='note-inline'>(我各反俗字也考聲腭口上腭也說文云口上阿也從口作谷音強略反從口欠象文理也古云各今云咢聲轉也)</span>。</p>
<p>胃臆<span class='note-inline'>(上勗恭反說文胃膺也下音憶胸骨也古文作[丮-(舉-與)+月])</span>。</p>
<p>[月*(刀/巳)][刀/(厂@巴)]<span class='note-inline'>(上清歲反廣雅脆弱也字綂云肉耎易斷也文字典說云易破也說文少耎易斷也從肉從絕省聲下隗逵反文字典說云在高而懼也人在厂上自飾止也說文從卪厃聲厃音危毀反從人從厂)</span>。</p>
<p>倉與篅<span class='note-inline'>(下垂緣反許叔注淮南子云篅[竺-二+(巾-〡+(乳-孚))]也文字典說織竹木圜作可以盛穀麥也從竹耑聲[竺-二+(巾-〡+(乳-孚))]音鈍)</span>。</p>
<p>肪膏<span class='note-inline'>(上音方說文云肪肥也從肉方聲下音高釋名曰膏凝者曰脂說文云肥也從月高聲也)</span>。</p>
<p>豐樂<span class='note-inline'>(上正體豊字下郎各反)</span>。</p>
<p>翊從<span class='note-inline'>(上蠅即反顧野王云翊輔也說文從羽從立會意字下才用反)</span>。</p>
<p>森竦<span class='note-inline'>(上澀金反說文云森多木長貌從林木讀若上黨人參也參音所林反下栗勇反廣雅云竦上也顧野王云高也說文從立從束束自由束亦聲也)</span>。</p>
<p>屆彼<span class='note-inline'>(上皆薤反義已具釋第七卷中)</span>。</p>
<p>屍骸<span class='note-inline'>(上始之反禮記云死者在牀曰屍鄭注云屍陳也言形體在也說文云屍死也從尸從死下蟹皆反劉兆注公羊云骸骨也顧野王骸體骨總名也說文體脛骨也從骨亥聲也)</span>。</p>
</div>
<div class='div-other'><a id='mulu3590' />
<p class='h2'>第十三卷</p><p>氍毹<span class='note-inline'>(上具于反下數[(雪-雨+(雪-雨))*鳥]反本胡語也織毛為布如麻以敷牀褥出罽賓國聲類云毛席也二字並從毛瞿俞皆聲也或作[(〦/(目*目)/大)*毛]氀)</span>。</p>
<p>矸石<span class='note-inline'>(上寒幹反考聲云矸玉石白貌也亦作矸又音千旱反律文從禾作秆非也)</span>。</p>
<p>[禾*(妻-女+(黍-禾))]帒<span class='note-inline'>(上恪剛反郭璞云麋米皮也下臺賚反考聲云囊也文字典說從巾代聲也)</span>。</p>
<p>為桁<span class='note-inline'>(鶴浪反考聲云桁衣架也律本作笐非也)</span>。</p>
<p>[血-║+(又*又)]櫺<span class='note-inline'>(上齪江反說文云在牆曰牖在屋曰[囗@(又*又)]象形字或從穴作[穴/(囗@(又*又))]律文從片作牕俗字也下瀝丁反說文云[檑-田+品]楯間手也從木霝聲霝音同上)</span>。</p>
<p>骾喉<span class='note-inline'>(上庚杏反物在喉中不下也說文從骨更聲律文從魚作鯁非此義也下音侯)</span>。</p>
<p>刮舌篦<span class='note-inline'>(上關滑反已釋律第一卷中下璧迷反考聲云麋篦等也亦作箄)</span>。</p>
<p>應劈<span class='note-inline'>(甹覓反甹音匹并反廣雅云劈裂也埤蒼云剖也說文破也從刀辟聲也)</span>。</p>
<p>籤剌<span class='note-inline'>(上妾閻反說文云籤銳也貫也從竹籤聲籤音思廉反下此四反律文作籤㓨俗字也)</span>。</p>
<p>遂㧖<span class='note-inline'>(鸎革反廣雅云㧖持也說文云把也從手[尸@乙]聲亦作攝)</span>。</p>
<p>斗枅<span class='note-inline'>(牽見反蒼頡篇云柱上方木也許叔重云枅櫨也說文云從木幵聲幵音牽)</span>。</p>
<p>細擘<span class='note-inline'>(迸麥反鄭注禮記云擘破裂也說文從手辟聲也)</span>。</p>
</div>
<div class='div-other'><a id='mulu3591' />
<p class='h2'>第十四卷</p><p>持篲<span class='note-inline'>(隨醉反前第十卷已具訓釋)</span>。</p>
<p>蚤蝨<span class='note-inline'>(上遭老反說文云蚤齧入跳蟲也從䖵卂聲卂音側巧反下詵擳反說文云蝨齧人蟲也從䖵卂聲卂音信䖵音昆)</span>。</p>
<p>饕餮<span class='note-inline'>(上討刀反下天涅反杜注左傳云貪財為饕貪食為餮)</span>。</p>
<p>畜筩<span class='note-inline'>(上休郁反下音同方言云筩箸鹽筩也說文云斷竹也從竹甬聲甬音勇)</span>。</p>
<p>畔睇<span class='note-inline'>(上盤漫反下隄麗反梵語也唐云禮拜也)</span>。</p>
<p>瘙癢<span class='note-inline'>(上桑刀反又去聲字統云瘙疥也廣雅云瘡也文字典說從疒蚤聲疒音女厄反下羊兩反蛘不敢搔也說文作蛘云搔也從虫羊聲亦作痒)</span>。</p>
<p>礓石<span class='note-inline'>(上音畺堅土也如石形似畺故以為名)</span>。</p>
<p>摋打<span class='note-inline'>(所誡反俗字也)</span>。</p>
</div>
<div class='div-other'><a id='mulu3592' />
<p class='h2'>第十五卷</p><p>蹲地<span class='note-inline'>(上徂魂反前第四卷中已釋)</span>。</p>
<p>醭出<span class='note-inline'>(上普木反義已具釋根本有部律第二十七卷中也)</span>。</p>
<p>斑駮<span class='note-inline'>(上八蠻反下邦邈反漢書云白黑雜合謂之駮說文作駁釋云不純色也從馬交聲也)</span>。</p>
<p>便搭<span class='note-inline'>(躭蛤反已釋根本有部律第二十二卷中)</span>。</p>
<p>水捼<span class='note-inline'>(內迴反)</span>。</p>
<p>大喝<span class='note-inline'>(罕遏反廣雅云喝怒聲也蒼頡篇云訶也古今正字從口歇聲)</span>。</p>
<p>捉腨<span class='note-inline'>(船䎡反說文云腨腓膓也)</span>。</p>
<p>怐紐<span class='note-inline'>(上口侯反下尼夂反前第七卷中已具釋)</span>。</p>
<p>無綆<span class='note-inline'>(庚杏反杜注左傳云綆汲繩也考聲并索也說文云汲并綆也)</span>。</p>
<p>汲罐<span class='note-inline'>(官喚反汲水灌也)</span>。</p>
<p>牆柵<span class='note-inline'>(上匠羊反下鎗格反說文云編竪木為牆也從木冊聲)</span>。</p>
</div>
<div class='div-other'><a id='mulu3593' />
<p class='h2'>第十六卷</p><p>安塹<span class='note-inline'>(僉艷反顧野王云今謂城池為塹也字書云城隍也說文坑也從土斬聲)</span>。</p>
<p>馳騁<span class='note-inline'>(勅領反言馳騁者衒曜眾人如易賁卦初九賁其趾捨車而塗即其義也從馬甹聲甹音匹丁反)</span>。</p>
<p>僧腳㩻<span class='note-inline'>(下㩻音綺羇反此句梵語唐云掩腋衣也恐汗污三衣先以此衣掩腋然後披著三衣)</span>。</p>
<p>左髀<span class='note-inline'>(鼙氷反說文云髀股外也從骨卑聲亦作䯗律本從肉作䏶非也)</span>。</p>
<p>無明㲉<span class='note-inline'>(腔角反考聲云[穀-(一/禾)+(夕*(ㄗ@、))]卵空皮也)</span>。</p>
<p>麁絣<span class='note-inline'>(下百庚反考聲云絣絡也律本從手作拼亦通)</span>。</p>
<p>坼洗<span class='note-inline'>(上丑革反考聲從手作坼云撤也說文云[坑-几+(朔-月)]裂也從土㡿聲下西禮反字書云洗滌也說文從水先聲㡿音尺)</span>。</p>
<p>扣門<span class='note-inline'>(上音口孔注尚書云扣擊也)</span>。</p>
<p>一[懞-卄]<span class='note-inline'>(蒙字上聲考聲云[懞-卄]不聰慧也律本作[(懞-一)-卄+((並-(前-刖))-一)]俗字)</span>。</p>
<p>詃誘<span class='note-inline'>(上涓兖反文字典說云詃亦誘也從言玄聲下由夂反考聲云誘導也教也相勸動也)</span>。</p>
<p>手搉<span class='note-inline'>(腔角反考聲云搉手擊也)</span>。</p>
<p>停憩<span class='note-inline'>(卿例反毛詩傳云憩息也說文作蝎音同上)</span>。</p>
<p>跳躑<span class='note-inline'>(上笛遙反蒼頡篇云跳踊也說文躍也下呈戟反)</span>。</p>
</div>
<div class='div-other'><a id='mulu3594' />
<p class='h2'>第十七卷</p><p>根梢<span class='note-inline'>(稍交反考聲云梢木末也說文從木肖聲也律文從草作蕱誤也)</span>。</p>
<p>汙損<span class='note-inline'>(上烏故反考聲云汙染也孔注尚書云不潔淨也說文塗也從水于聲也)</span>。</p>
<p>餅[麥*酋]<span class='note-inline'>(上煩晚反禮記云飯黍无以箸也韻詮云炊米乾曰飰溼曰飧說文作飯云食也下昌少反又字典說云[麩-夫+酋]者煼乾屑麥也從麥酋聲律文作麨俗字煼音抄絞反)</span>。</p>
<p>革屣<span class='note-inline'>(上正革字也下師滓反西國皮鞋也)</span>。</p>
<p>褒灑陀<span class='note-inline'>(上保毛反中沙[角*乍]反梵語唐云長淨舊云布薩略也)</span>。</p>
<p>腰髁<span class='note-inline'>(誇化反蒼頡篇云髁臀骨也說文云髁髀也從骨果聲髀音蒲米反臀音徒魂反)</span>。</p>
<p>去繢<span class='note-inline'>(逵位反說文云繢織餘也從糸匱聲)</span>。</p>
<p>壘墼<span class='note-inline'>(上律䡄反廣雅云壘重也說文云軍壁曰壘古文作垒像形下經亦反土甎不燒者)</span>。</p>
<p>逃竄<span class='note-inline'>(倉亂反郭注爾雅云竄亦逃也廣雅云投也說文匿也從鼠在穴中)</span>。</p>
<p>踡脊<span class='note-inline'>(上橛圓反埤蒼云踡跼不伸也文字典說文行背曲也從足卷聲)</span>。</p>
<p>縷[繆-(彰-章)+貝]<span class='note-inline'>(上力矩反說文云縷綫也從糸婁聲)</span>。</p>
</div>
<div class='div-other'><a id='mulu3595' />
<p class='h2'>第十八卷</p><p>燒殯<span class='note-inline'>(賔牡反杜注左傳云殯窆棺也何休注公羊傳云徙棺曰殯說文云殯死在棺將遷葬尸柩賔遇之也夏后氏殯於作階殷人殯於兩楹之間周人殯於賔階也從歺賔亦聲也歺音矝)</span>。</p>
<p>草稕<span class='note-inline'>(準潤反埤蒼云稕緣也字書云束稈草也從禾)</span>。</p>
<p>晡刺拏<span class='note-inline'>(上補暮反中蘭怛反下榒加反梵語也外道名也見在地獄中受苦未了)</span>。</p>
<p>耕墾<span class='note-inline'>(上革鸎反下肻狠反)</span>。</p>
<p>足右指蹴<span class='note-inline'>(秋六反何休注公羊云以足逆蹋之曰蹴蒼頡篇云蹴躡也說文逆蹋也從足[日/羽]聲)</span>。</p>
<p>僅有<span class='note-inline'>(上音近賈逵注國語云僅猶裁能也何休注公羊云僅猶劣也廣雅云僅少也說文亦云裁能也從人堇聲堇音謹)</span>。</p>
<p>坎窟<span class='note-inline'>(上堪敢反下坤骨反杜注左傳云窟地室也文字典說從穴屈聲也)</span>。</p>
<p>枝竦<span class='note-inline'>(粟勇反廣雅云竦上也顧野王云竦高也說文從立從束束亦聲律文從耳作聳假借用亦通)</span>。</p>
<p>慘害<span class='note-inline'>(上楚錦反說文慘毒也從心參聲律文從石作磣是沙土之磣非此義)</span>。</p>
<p>商[(臾-臼+?)/貝]<span class='note-inline'>(上賞章反鄭注考工記云行賣曰[(商-口)/貝]下孤五反集訓云居賈曰[(臾-臼+?)/貝]杜注左傳坐販也鄭注禮記云[(臾-臼+?)/貝]謂[(臾-臼+?)/貝]物貴賤也古今正字坐[(臾-臼+?)/貝]賣集也從貝史聲史音古說文云史從人自擁蔽也左右象蔽形也經作估非也)</span>。</p>
<p>船舶<span class='note-inline'>(上時緣反又方言云自關而西謂舟曰船說文云舟也從舟從鉊省聲下音白廣雅云舶大船也埤蒼云大船也文字典說海中大船也從舟白聲)</span>。</p>
</div>
<div class='div-other'><a id='mulu3596' />
<p class='h2'>第十九卷</p><p>蚊幬<span class='note-inline'>(上[打-丁+(改-己)]分反下宙留反鄭注周禮云幬覆也爾雅云幬謂之悵郭璞注云今江東人亦謂悵為幬詩云抱衾与幬幬單悵也說文亦云禪悵也從巾壽聲亦作[巾*(周-土+上)])</span>。</p>
<p>三股<span class='note-inline'>(孤五反)</span>。</p>
<p>[土*瓦]底<span class='note-inline'>(上巷江反史記云䤈醬年[土*瓦]蒼頡篇云[午/止]瓶也說文云似罃長頸受十升從瓦土聲從[午/止]作缸也)</span>。</p>
<p>不捩<span class='note-inline'>(憐涅反前第五卷已具釋)</span>。</p>
<p>濾漉<span class='note-inline'>(上廬箸反下聾屋反顧野王云漉猶瀝也郭璞注方言云漉滲水極盡也說文浚也一云水下貌從水鹿聲字書亦作盜滲音參禁反)</span>。</p>
<p>[革*(丙/(敲-高))]椹<span class='note-inline'>(上額更反正鞕字也下縶林反郭璞注爾雅云斫木質也蒼頡篇云鉄椹也考聲云机屬也古今正字從木甚聲亦作枯㪛義同)</span>。</p>
<p>腰絛<span class='note-inline'>(討刀反考聲云絛織絲如繩曰絛)</span>。</p>
<p>帶韁<span class='note-inline'>(鏹良反漢書云貫仁諠之羈絆繫名聲之韁鏁蒼頡篇云馬緤也說文從糸作繮亦云緤也緤音痟)</span>。</p>
<p>賭䞈<span class='note-inline'>(上都古反埤蒼云賭䞈也文字典說云賭戲賭物也從貝從堵省聲下䞈音貨古文貨字也廣雅云䞈亦賭也說文從貝為聲或作[貝*(危-(夗-夕)+巳)])</span>。</p>
<p>麋鹿<span class='note-inline'>(上美悲反周禮云狩人夏獻麋白虎通云射侯麋者亦遠迷惑人者也麋之言為迷也說文云鹿屬也以冬至解角從鹿米聲)</span>。</p>
<p>繳腰<span class='note-inline'>(上澆了反考聲云繳纏也行縢也說文從糸敫聲亦從巾作憿敫音同上縢音特登反)</span>。</p>
</div>
<div class='div-other'><a id='mulu3597' />
<p class='h2'>第二十卷</p><p>皮綫<span class='note-inline'>(仙箭反鄭注周禮云綫縷也說文從糸戔聲戔音殘古作線律文從延作綖音延非經義也)</span>。</p>
<p>履屨<span class='note-inline'>(上音里說文從舟從夂下俱遇反屨屬也亦作鞻)</span>。</p>
<p>遠祖<span class='note-inline'>(壇懶反考聲云去上衣也露肉祖髆也字統云肉祖也說文衣縫解也從衣且聲亦作檀[巾*亶]胆並通)</span>。</p>
<p>闡鐸迦<span class='note-inline'>(上昌演反次唐洛反梵語也如來僕使之名古云車匿也)</span>。</p>
<p>廐馬<span class='note-inline'>(上鳩宥反考聲云廐者馬牛所聚也說文廐馬舍也廐有僕夫從广[皂*殳]聲既音同上律文從既作廐非也)</span>。</p>
<p>雙眸<span class='note-inline'>(謩侯反廣雅云目珠子謂之眸文字典說云目眸子也從目牟聲)</span>。</p>
<p>瞚息<span class='note-inline'>(上尸閏反)</span>。</p>
<p>綜習<span class='note-inline'>(上宗宋反宋忠注太玄經云綜所以紀也說文云綜機縷持交絲也從糸宗聲)</span>。</p>
<p>縈[(虍-七+(黍-禾))*(ㄗ@、)]<span class='note-inline'>(上瑩營反毛詩傳云縈旋也說文云收拳也從糸從熒省聲)</span>。</p>
<p>鵂鶹<span class='note-inline'>(上音休下音流義已具釋根本有部律第三十卷中釋)</span>。</p>
<p>摶不<span class='note-inline'>(上段巒反考聲云摶握也字統云圜也廣雅云善也顧野王云摶之令相著也說文從手專聲)</span>。</p>
<p>蠍所<span class='note-inline'>(軒謁反廣雅云蠍螫也杜伯[(栗-口+曰)-木+(虫*虫)]蠆蠍也埤蒼云蠚也古今正字從虫歇聲蠚音火各反螫音式亦反[蠢-春+雨]音雨蠆音丑介反)</span>。</p>
</div>
<div class='div-other'><a id='mulu3598' />
<p class='h2'>第二十一卷</p><p>㗨羅<span class='note-inline'>(一兮反梵語龍王名也)</span>。</p>
<p>撓擾<span class='note-inline'>(上好高反聲類云撓攬也說文云擾也從手堯聲下饒少反孔注尚書云擾亂也說文云煩也從手夒聲夒音惱刀反)</span>。</p>
<p>噫氣<span class='note-inline'>(上戹介反說文云噫飽出息也從口意聲)</span>。</p>
<p>㓣其<span class='note-inline'>(上口甲反韻英云㓣入也案律文於指甲中藏藥㓣其半顆令藥入中則以爪甲㓣破菴摩勒果致毒藥於其中也)</span>。</p>
<p>炳著<span class='note-inline'>(上兵皿反周易云大人虎變其文炳也說文明也從火丙聲或作苪昺也)</span>。</p>
<p>劈裂<span class='note-inline'>(上匹覓反下連哲反義已具釋第十三卷中)</span>。</p>
<p>駛流<span class='note-inline'>(上師胾反蒼頡篇云駛疾也文字典說從馬史聲)</span>。</p>
<p>象廄<span class='note-inline'>(鳩宥反正體字義已具釋第二十卷中)</span>。</p>
<p>嗤嫌<span class='note-inline'>(上齒詩反字書云嗤戲笑貌也文字典說云蚩聲也從口蚩聲[山/虫]音同上下叶閻反說文云嫌不平於心也一云疑也從女兼聲)</span>。</p>
<p>控御<span class='note-inline'>(上空貢反考聲云控持也接也說文云引也從手空聲)</span>。</p>
</div>
<div class='div-other'><a id='mulu3599' />
<p class='h2'>第二十二卷</p><p>旋旍<span class='note-inline'>(井盈反周禮云九旗析羽為旍鄭注云析羽以五色繫之於旍上也王者以田以鄙象文德也尒雅云旄首日旍杜注左傳云旍章也賈逵注國語云表也說文作旌云游車載旌旗羽注旄首也所以精進士卒從[施-也]生聲也[施-也]音偃)</span>。</p>
<p>驟轡<span class='note-inline'>(上愁瘐反賈逵注國語云驟疾也廣雅驟奔也說文馬疾步也從馬聚聲)</span>。</p>
<p>闥額<span class='note-inline'>(上灘怛反下娙革反)</span>。</p>
<p>愧恧<span class='note-inline'>(下尼六方言云恧慙郭注尒雅云心愧曰恧古今正字從心而聲也)</span>。</p>
<p>竹篦<span class='note-inline'>(閉迷反俗作篦前文第十四卷中已具釋也)</span>。</p>
<p>刮去<span class='note-inline'>(上關滑反義已具訓釋第一卷中)</span>。</p>
<p>小毱<span class='note-inline'>(窮六反亦作毬並俗字也今俗呼音之者諸字書並无毬字正作鞠考聲云以囊盛糠而蹋云謂之蹴鞠說文蹋鞠也從革匊聲或作[竺-二+鞠][匊/牛]音巨六反)</span>。</p>
<p>耕耘<span class='note-inline'>(殞君反毛詩傳云耘除草也說文作耘除苗間歲也從耒員聲亦作耘耒音雷對反)</span>。</p>
<p>髡彼<span class='note-inline'>(音坤考聲云荊名髡去其髮也說文云剃髮也從髟兀聲髟音必遙反剃音他亦反)</span>。</p>
<p>呻吟<span class='note-inline'>(上室真反鄭注禮記云呻亦吟也下芨金反蒼頡篇云吟嘆也說文一字並從口申今皆聲亦作軟訡)</span>。</p>
<p>酬賽<span class='note-inline'>(上壽由反毛詩傳云酬報也鄭注儀禮云飲食賓客而勸酒也郭注尒雅云謂相報答也說文作醻獻酬也從酉壽聲下思代反文字集略云賽酬福祭神也)</span>。</p>
<p>誇誕<span class='note-inline'>(上跨華反義已具釋第九卷下檀爛反孔注尚書云誕欺也大也說文云詭也從言延聲)</span>。</p>
</div>
<div class='div-other'><a id='mulu3600' />
<p class='h2'>第二十三卷</p><p>詭誑<span class='note-inline'>(上歸委反許叔重注淮南子云詭慢也鄭箋毛詩云善不肯行而隨人為惡也說文云詭責也從言危聲下俱况反賈逵注國語云誑猶惑也說文欺也從言狂聲)</span>。</p>
<p>[田*支]遊<span class='note-inline'>(上音田尚書云畋于有洛之表孔注尚書云畋獵也顧野王云從禽也何休注公羊云畋搜狩之總名也古者肉食衣服禽狩皮故謂獵為田也說文作田云獵取禽狩為田除害也象四口十者阡陌之制也亦從犬作畋)</span>。</p>
<p>餬口<span class='note-inline'>(上戶孤反郭注尒雅云糜也說文寄食也從食胡聲糜音美為反)</span>。</p>
<p>幽縶<span class='note-inline'>(下砧立反毛詩傳云縶絆也杜注左傳云枸也文字典說從糸執聲也)</span>。</p>
<p>城闉<span class='note-inline'>(下音因毛詩傳云闉曲也說文云城曲重門也從門垔聲垔音同上)</span>。</p>
<p>坰野<span class='note-inline'>(上癸營反毛詩傳云垧遠也說文作冂云邑外謂之郊郊外謂之野野外謂之林林外謂之冂象遠界也又從口作冋眾國邑也俗從土作垌也)</span>。</p>
<p>瘨狀<span class='note-inline'>(上典憐反鄭箋詩云瘨病也廣雅云狂也聲類云風病也說文從疒真聲)</span>。</p>
<p>窺覦<span class='note-inline'>(上苦規反考聲云窺覷也說文云小視也從穴規聲下庚朱反顧野王云覦幸也左傳云民無覦心也說文云覦欲也從俞見聲覻音七䋈反)</span>。</p>
<p>躓頓<span class='note-inline'>(上知利反廣雅云躓蹋也說文從足質聲蹋音談臘反)</span>。</p>
<p>猜疑<span class='note-inline'>(上採來反廣雅云懼也說文云恨也從犬青聲也)</span>。</p>
<p>翩翻<span class='note-inline'>(上匹綿反考聲云翩翩往來貌也下孚園反顧野王云翩翻便旋輕捷之貌也說文云疾飛也二字並從羽扁番皆聲也)</span>。</p>
<p>鵰就<span class='note-inline'>(上鳥聊反下酋袖反)</span>。</p>
<p>震懾<span class='note-inline'>(下占涉反賈逵注國語云懾服也鄭注禮記云懾猶恐懼也說文云喪氣也從心聶聲)</span>。</p>
</div>
<div class='div-other'><a id='mulu3601' />
<p class='h2'>第二十四卷</p><p>鶺鴒<span class='note-inline'>(上精亦反下歷丁反毛詩傳云鶺鴒雍渠也飛則鳴行則搖尾也文字典說似青雀也二字並從鳥脊令皆聲)</span>。</p>
<p>欲蜇<span class='note-inline'>(展列反考聲云蜇毒蟲螫也文字典說從虫折聲亦從且作蛆也)</span>。</p>
<p>蜫蟻<span class='note-inline'>(上骨魂反下冝紀反已具釋第九卷中也)</span>。</p>
<p>觜啄<span class='note-inline'>(上遵髓反下陟角反廣雅云啄齧也楚辭云啄害下人淮南子鳥窮則啄也說文云鳥食也從口豖聲豖音丑錄反)</span>。</p>
<p>瘡痕<span class='note-inline'>(紇恩反說文云痕瘢也從疒艮聲昌正良字也)</span>。</p>
<p>鷦鷯<span class='note-inline'>(上音焦下音遼廣雅鷦鷯食桃虫也說文作鷦[鳥*眇]音訛聲轉也俗呼為巧婦鳥能以萩花絮為囊作巢故號為巧婦鳥[鳥*眇]音彌消反巢於[竺-二+韋]枝食葦中蟲也)</span>。</p>
<p>閹豎<span class='note-inline'>(上奄炎反下音樹說文云閹即豎也宮中閹閽閉門者今日官人即黃門也形聲字也下豎字說文從豆律從立俗字也閽音昏)</span>。</p>
<p>髭鬢<span class='note-inline'>(上紫斯反下賓牝反說文云髭者口上須也從須此聲下鬢字說文云頰邊髮也從髟賓聲髟音必遙反)</span>。</p>
<p>罝兔<span class='note-inline'>(上濟耶反毛詩傳云罝兔罟也郭璞曰罝猶遮也說文兔冈也從冈且聲)</span>。</p>
</div>
<div class='div-other'><a id='mulu3602' />
<p class='h2'>第二十五卷</p><p>鐸敧拏<span class='note-inline'>(上唐洛反中器冝反下搦加反梵語也)</span>。</p>
<p>打攥<span class='note-inline'>(纂活反考聲云攥牽持也字林云把也文字典說云攥手取物也從手纂聲纂音子管反亦作撮)</span>。</p>
<p>拳毆<span class='note-inline'>(上倦圓反何休注公羊云拳掌握指也說文從手從卷省聲亦作捲下甌吼反考聲云敺擊也說文從殳作毆云捶擊也)</span>。</p>
<p>足踹<span class='note-inline'>(下船耎反考聲云腓膓也說文作腨從月耑聲)</span>。</p>
<p>推摩<span class='note-inline'>(上退雷反自從排而進之曰推)</span>。</p>
<p>推胸<span class='note-inline'>(上木追反說文云推擊也從木隹聲亦作搥)</span>。</p>
<p>癰痤<span class='note-inline'>(上擁恭反下坐禾反說文云痤小腫也並從疒雝坐皆聲)</span>。</p>
</div>
<div class='div-other'><a id='mulu3603' />
<p class='h2'>第二十六卷</p><p>捔上<span class='note-inline'>(江岳反正作角)</span>。</p>
<p>網鞔<span class='note-inline'>(上亡倣反下未安反義已具釋有部律第三十二卷中)</span>。</p>
<p>繽紛<span class='note-inline'>(上匹民反下音芬王逸注楚辞云繽紛盛貌也)</span>。</p>
<p>熠燿<span class='note-inline'>(上[泳-永+(瑤-王)]立反下遙照反即[(火*火)/(石-口+又)]火也)</span>。</p>
<p>靦面<span class='note-inline'>(上天典反毛詩云有靦面目傳云靦姤也說文靦見也從面見聲也)</span>。</p>
</div>
<div class='div-other'><a id='mulu3604' />
<p class='h2'>第二十七卷</p><p>豐稔<span class='note-inline'>(上正豊字下任審反賈逵注國語云稔熟也說文云穀熟也從禾念聲)</span>。</p>
<p>改醮<span class='note-inline'>(焦笑反顧野王云婚禮婦之再醮也說文冠娶禮祭也從酉焦亦作樵)</span>。</p>
<p>猜慮<span class='note-inline'>(採哀反前二十三卷中已具訓釋)</span>。</p>
<p>傀偉<span class='note-inline'>(上鱠迴反司馬彪注莊子云傀美也方言云傀盛也說文傀偉也從人鬼聲亦作[仁-二+裹][催-隹+((魅-ㄙ)-未+ㄙ)]律本從玉作瓌玉也下為鬼反說文云偉奇也從人韋聲也)</span>。</p>
<p>髫季<span class='note-inline'>(上銚遙反蒼頡篇云髫髦也文字集略云小兒髮也文字典說從髟召聲律文從齒作齠俗字也)</span>。</p>
<p>抉口<span class='note-inline'>(上伊血反說文云抉挑也從手從決省聲)</span>。</p>
<p>流涎<span class='note-inline'>(羡延反正作㳄前第十四卷已具釋)</span>。</p>
<p>為阱<span class='note-inline'>(情姓反鄭注周禮云穿地為深塹所以禦暴狩其或超踰則陷焉世謂之陷阱也顧野王云阱所以捕猛狩也廣雅云阱阮也說文亦陷也從阝井聲也古文作汬律文從穴作穽俗字)</span>。</p>
<p>挼繩<span class='note-inline'>(上奴和反說文挼以手相切縒也從手妥聲妥音唾果反)</span>。</p>
<p>仄陋<span class='note-inline'>(上爼色反下婁豆反說文云仄傾側也從人在厂下陋陿也從阜[└@丙]聲也厂音罕[└@丙]音同上)</span>。</p>
<p>儁人<span class='note-inline'>(上遵陖反考聲云才出千人也有威力也說文作俊從人夋聲也夋音清旬反)</span>。</p>
<p>舂擣<span class='note-inline'>(上束庸反顧野王云擣穀為米也說文云擣粟也從廾持杵臨臼杵省聲下刀老反說文云擣推也一云築也從手壽聲字書作舂燾)</span>。</p>
<p>撚[禾*(康/米)]<span class='note-inline'>(年典反)</span>。</p>
<p>裠覆<span class='note-inline'>(上郡雲反正作帬<span class='corr'>已</span>具釋第十一卷中下孚務反)</span>。</p>
<p>繮絆<span class='note-inline'>(上摾羊反<span class='corr'>已</span>釋第十九卷中下般漫反考聲云絆繫兩足也說文云絆[馬/巾]也從糸半聲[馬/巾]字縶)</span>。</p>
<p>衺盼<span class='note-inline'>(上謝嗟反已具釋第四卷中下攀慢反字書云盼動目貌也詩云美目盼兮說文從目分聲也)</span>。</p>
</div>
<div class='div-other'><a id='mulu3605' />
<p class='h2'>第二十八卷</p><p>彝倫<span class='note-inline'>(上以之反)</span>。</p>
<p>赤穟<span class='note-inline'>(隨類反毛詩傳云穟秀也蒼頡篇云禾麥秀也說文禾[釆-木+未]之貌也從禾遂聲亦作[釆-木+未]或作穗)</span>。</p>
<p>博綜<span class='note-inline'>(宗弄反前第二十卷中已具訓釋)</span>。</p>
<p>躊躇<span class='note-inline'>(上宙留反下直廬反)</span>。</p>
<p>篅內<span class='note-inline'>(上腨專反亦作圌義已具釋第十二卷)</span>。</p>
<p>四橛<span class='note-inline'>(權月反廣雅云橛<span class='corr'>杙</span>也文字典說從木厥聲也)</span>。</p>
<p>杙有<span class='note-inline'>(上蠅軄反義已具釋第三卷中)</span>。</p>
<p>逆榍<span class='note-inline'>(先節反)</span>。</p>
<p>貞確<span class='note-inline'>(腔角反韓康伯注周易云確堅貌也文字典說從石寉聲寉音鶴也)</span>。</p>
<p>毛硬<span class='note-inline'>(額㪅反亦作[革*(丙/(敲-高))]義已具釋第十九卷中)</span>。</p>
<p>騫翥<span class='note-inline'>(上歇焉反王逸注楚辞云騫舉頭貌廣雅云騫飛也舉也說文飛貌也從鳥寒省聲下諸茹反方言云翥舉也楚謂飛為翥說文飛舉也從羽者聲)</span>。</p>
<p>聯翩<span class='note-inline'>(上輦然反聲類聯綿不絕也續也說文從耳連於頰從[糸*系]下匹綿反已具釋第二十三卷中)</span>。</p>
<p>搜問<span class='note-inline'>(上瘦尤反正搜字也考聲云搜求索也文字典說從手叟聲也)</span>。</p>
<p>儜鳥<span class='note-inline'>(上榒鸎反或作嬣義已具釋有部律第三十三卷中)</span>。</p>
<p>爇火<span class='note-inline'>(上儒拙反杜注左傳云爇燒也蒼頡篇云然也說文從火蓻聲也亦作爇炳)</span>。</p>
<p>令燖<span class='note-inline'>(祥間反俗字也正作[坴*(夕/火)]考聲云煑也熟也以湯沃毛令脫也說文湯中爚肉也從炙從執省聲也亦作燅或作燂[火*(夭-人+火)]爚音藥)</span>。</p>
<p>飛颺<span class='note-inline'>(養詳反說文云風所飛也從風易聲)</span>。</p>
<p>摶霄<span class='note-inline'>(上奪巒反考聲云附也莊子云摶扶搖而上九萬里也說文從手專聲也)</span>。</p>
<p>絲[竺-二+(耳*九)]<span class='note-inline'>(輈陸反史記云高漸離擊[筑-凡+((看-目)*凡)]於燕市蒼頡篇云樂器也說文作[竺-二+(耳*几)]云以作擊之成曲五弦之樂從[王*(看-目)*(乳-孚)][工*(看-目)*凡]者[工*(看-目)*凡]持之也從[工*(看-目)*几]竹聲也[工*(看-目)*凡]音俱隴反)</span>。</p>
<p>怯憚<span class='note-inline'>(上欺脅反顧野王云怯畏劣也方言云難去也說文作㹤云多畏也從犬去聲下檀爛反鄭戔詩云憚難也異也廣雅驚也說文撣忌惡也從心單聲)</span>。</p>
<p>鳴鼙<span class='note-inline'>(下擗迷反鄭注周禮云作縵樂擊鼙以和之說文云鼙[糸*(大/奇)]鼓也從鼓卑聲)</span>。</p>
<p>木枋<span class='note-inline'>(音方字書云木名也今案律文云以一木枋而械其足則今之以小方木鑿孔穿足於中梏罪人也在手曰杻在足曰械亦謂之桎梏也)</span>。</p>
<p>擯㡿<span class='note-inline'>(上必仞反下音尺義已具釋第二卷中)</span>。</p>
</div>
<div class='div-other'><a id='mulu3606' />
<p class='h2'>第二十九卷</p><p>躡瑠璃<span class='note-inline'>(上黏[車*瓦]反郭注方言云躡登也廣雅云履也從足)</span>。</p>
<p>伶俜<span class='note-inline'>(上歷丁反下劈冥反考聲云單弱貌也又行無力也說文二字並從人令甹皆聲也甹音同上)</span>。</p>
<p>樵木<span class='note-inline'>(上誚遙反杜注左傳云樵薪也何休注公羊云以樵薪燒之故因謂之樵說文木也從木焦聲)</span>。</p>
<p>解擘<span class='note-inline'>(上枚賣反考聲云解曉也說文判也從刀判牛角會意字也下音伯俗語也合書撣字音達丹反撣箜篌也考聲云撣拼也觸也如彈琴也律文云擘箜篌者閭巷間時俗語也從手單聲)</span>。</p>
<p>綢密<span class='note-inline'>(上宙留反毛詩傳云綢繆猶纏綿也密也)</span>。</p>
<p>海㠀<span class='note-inline'>(刀老反說文海中往往有山可依止曰㠀釋名云㠀到也人所奔到又音鳥海中遠山遙望水上如鳥)</span>。</p>
<p>船撥<span class='note-inline'>(煩韈反考聲云縛竹木浮於水上大者曰撥小者曰桴說文從木發聲經作筏栰皆非也)</span>。</p>
<p>汎漲<span class='note-inline'>(上芳梵反韻英云浮也或作汎下張兩反韻詮云水洪大也)</span>。</p>
<p>鴟撥<span class='note-inline'>(上叱脂反尒雅云鳶鳥也下般未反鴟撥者略拍拂物而去也)</span>。</p>
</div>
<div class='div-other'><a id='mulu3607' />
<p class='h2'>第三十卷</p><p>殉死<span class='note-inline'>(上巡峻反以人從死曰殉古人皆殉葬今人以泥木撲素形像以代之號曰盟器)</span>。</p>
<p>皴裂<span class='note-inline'>(七旬反埤蒼云皴[皵-日+月]也又云凍裂也古今正字皴皵二字並從皮形聲字也[皵-日+月]音七藥反)</span>。</p>
<p>明膜<span class='note-inline'>(下音莫內間膜也)</span>。</p>
<p>竹籤<span class='note-inline'>(下妾閻反削竹如針㓨小兒喉中曰籤也)</span>。</p>
<p>撫拍<span class='note-inline'>(上孚武反下烹麥反廣雅撫擊也說文柏柎也並從手形聲字也)</span>。</p>
</div>
<div class='div-other'><a id='mulu3608' />
<p class='h2'>第三十一卷</p><p>髁麁<span class='note-inline'>(上誇化反蒼頡篇云骻兩股外也說文云髁髀也從骨果聲律文作跨俗字)</span>。</p>
<p>不灒<span class='note-inline'>(子[改-己+(林/目)]反說文云灒汙灑也一云水濺人也從水贊聲)</span>。</p>
<p>嚳虛<span class='note-inline'>(上空穀反顧野王云嚳[日/出/八/((犀-尸)-牛+十)]虐也白虎通云嚳者極也言其施行窮極也說文急苦之甚也從學省聲律文從酉作酷是酒厚味而極美也非義也或從人作俈)</span>。</p>
<p>肘行<span class='note-inline'>(上輈有反說文云肘臂節也從月從寸寸手寸口也肘行者屈肘屈膝伏地而行也時人謂之匍匐)</span>。</p>
<p>來[貝*(出/大/(囗@(儿/口))/貝)]<span class='note-inline'>(殊欲反考聲云以財償直也說文貿也從二貝從[出/大/(囗@(儿/口))]占文六字[出/大/(囗@(儿/口))/貝]云育也)</span>。</p>
</div>
<div class='div-other'><a id='mulu3609' />
<p class='h2'>第三十二卷</p><p>衒色<span class='note-inline'>(上玄絹反俗字也說文正作衒云行且賣也從行從言或從具作䝮)</span>。</p>
<p>抉其<span class='note-inline'>(上淵血反已具釋第二十七卷中)</span>。</p>
<p>昵好<span class='note-inline'>(上尼栗反毛詩傳云昵近也杜注左傳云親也說文作暱云日近也從日匿聲)</span>。</p>
<p>驀四<span class='note-inline'>(上盲白反考聲云驀踰也說文從馬莫聲)</span>。</p>
<p>多釀<span class='note-inline'>(孃亮反淮南子云醞釀而成說文云醞得酒曰釀從酉襄聲也)</span>。</p>
</div>
<div class='div-other'><a id='mulu3610' />
<p class='h2'>第三十三卷</p><p>短襻<span class='note-inline'>(怕慢反襻者衣內之連帶也凡婦人帬袴悉有襻搭兩肩上文字集略云裠系也考聲云衣襻也古今正字衣桂肩襻從衣攀聲亦作攀)</span>。</p>
<p>羹[榷-木+月]<span class='note-inline'>(訶各反王逸注楚辭云有菜曰羹無菜曰[榷-木+月]說文云肉羹也從肉寉聲寉音荒郭反)</span>。</p>
</div>
<div class='div-other'><a id='mulu3611' />
<p class='h2'>第三十四卷</p><p>欱粥<span class='note-inline'>(上訶閤反考聲云大歠也或作哈俗字也下之育反說文粥麋也古文正體從[梳-木+無]從鬲作鬻[梳-木+無]音育鬲音歷)</span>。</p>
<p>擸擸<span class='note-inline'>(藍答反字統云擸擸者破聲喫乾胡餅聲也)</span>。</p>
<p>驚㦍<span class='note-inline'>(下昂各反集訓云㦍亦驚也文字典說從心㖾聲亦作[(〦/(目*目)/大)*頁]律文作愕俗字也)</span>。</p>
<p>黃貁<span class='note-inline'>(下由就反蒼頡篇云貁似[狂-王+(ㄙ/虫)]善搏鼠也文字典說從豸穴聲或從犬作[狖-八+(一/八)]律文作㹨俗字)</span>。</p>
<p>赭般<span class='note-inline'>(上遮惹反下正般字鄭注山海經云赭赤土也又亦衣赤也考聲赤色也說文從赤者聲)</span>。</p>
<p>各葺<span class='note-inline'>(侵入反杜注左傳云葺補也治也考聲云以草覆屋也說文茨也從廾咠聲)</span>。</p>
</div>
<div class='div-other'><a id='mulu3612' />
<p class='h2'>第三十五卷</p><p>抖擻<span class='note-inline'>(上兜口反下蘇走反律文作捒音束是裝捒字非抖擻字義已釋有部律第二卷中)</span>。</p>
<p>襞褺<span class='note-inline'>(上并癖反廣雅云襞詘也鄭注儀禮云襞積謂衣簡踧之也說文云韏衣也從衣辟聲下恬葉反字書云疊積也考聲襞也說文褺重衣也從衣執聲律文作疊乖此義韏音卷詘音屈)</span>。</p>
</div>
<div class='div-other'><a id='mulu3613' />
<p class='h2'>第三十六卷</p><p>馭青<span class='note-inline'>(上魚據反顧野王云馭者謂指撝使馬也)</span>。</p>
</div>
<div class='div-other'><a id='mulu3614' />
<p class='h2'>第三十七卷</p><p>鍛師<span class='note-inline'>(上端亂反義已具釋第三卷中)</span>。</p>
<p>磽确<span class='note-inline'>(上巧交反下腔角反顧野王云磽堅也地堅則瘦不冝五穀孟子云地有肥磽也聲類云磽确礊薄也說文並從石堯角皆聲也礊音口厄反)</span>。</p>
<p>枅栱<span class='note-inline'>(上計奚反蒼頡篇云柱上方木也淮南子云平椓不斲坼[匙-匕+首]不[抏-兀+廾]許叔重注云[抏-兀+廾]櫨也埤蒼云掮也下龔[冗-几+豕]反尒雅云樴謂之杙木大者謂之拱郭注云別杙所在長短也二字並從木幵共皆聲幵音挈堅反)</span>。</p>
<p>輅車<span class='note-inline'>(盧故反)</span>。</p>
</div>
<div class='div-other'><a id='mulu3615' />
<p class='h2'>第三十八卷</p><p>共嗤<span class='note-inline'>(齒之反義<span class='corr'>已</span>具釋第二十一卷中)</span>。</p>
<p>浮[趒-土+禾]<span class='note-inline'>(桃弔反考聲云[趒-土+禾]越也聲類云跳也說文云雀行也從走兆聲)</span>。</p>
<p>以矟<span class='note-inline'>(雙捉反律文作搠是木名非也義已具釋第十一卷中)</span>。</p>
<p>憂懆<span class='note-inline'>(騷躁反考聲云懆不安也負也毛詩傳云憂不樂也說文愁不安心從心喿聲喿音同上)</span>。</p>
<p>裹體<span class='note-inline'>(上戈火反顧野王云裹猶苞也說文云裹纏也從衣果聲)</span>。</p>
</div>
<div class='div-other'><a id='mulu3616' />
<p class='h2'>第三十九卷</p><p>健椎<span class='note-inline'>(上件連反下木追反梵語也即今之靜推也)</span>。</p>
</div>
<div class='div-other'><a id='mulu3617' />
<p class='h2'>第四十卷</p><p>纂集<span class='note-inline'>(上鑽管反考聲云纂亦集也大迦攝波纂集如來所說聖教結為三藏名為纂集說文云纂似組而赤黑也從糸算聲算音算)</span>。</p>
<p>隤壞<span class='note-inline'>(上兊迴反廣雅云隤壞也禮記云太山其隤乎說文隊也從阝貴亦作頹擯下懷恠反說文云壞敗也從土褱聲籀文作壞古文作[褱*土]褱懷)</span>。</p>
<p>欻然<span class='note-inline'>(上勳欝反欻忽也說文云有所吹起也從欠炎聲)</span>。</p>
<p>奢侘<span class='note-inline'>(摘加反梵語也唐云諂曲羅漢名也)</span>。</p>
</div></div>
<p class='juan'>一切經音義卷第六十二</p>
</div><!-- end of div[@id='body'] -->
</body></html>