<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4768' />一切經音義卷第八十三</p><p class="byline">翻經沙門慧琳撰</p>
<div class='div-other'><a id='mulu4769' />
<div class='div-other'><a id='mulu4770' />
<p class='h2'>音大唐慈恩寺三藏法師玄奘傳序</p><p>暨夫<span class='note-inline'>(上其器反爾雅云暨與也說文從旦既聲)</span>。</p>
<p>逗機<span class='note-inline'>(上頭候反字書逗留也說文逗亦止也從辵豆聲下既希反考聲云機明也孔注尚書微也說文發也從木幾聲傳從手作機誤也)</span>。</p>
<p>剖析<span class='note-inline'>(普口反顧野王云剖猶破也杜注左傳云中分為剖說文從刀從咅聲下先歷反孔注尚書云析分也說文破木也從木斤聲傳從片作㭊俗字通用)</span>。</p>
<p>譯粹<span class='note-inline'>(盈益反說文譯四夷之言者也從言睪聲音同上下雖醉反王注楚辭粹精也說文粹不雜也從米卒聲)</span>。</p>
<p>至賾<span class='note-inline'>(下仕責反周易云賾幽深之極稱古今正字從[(厂-一)*臣]責聲[〡*臣]音移)</span>。</p>
<p>竸軫<span class='note-inline'>(下之忍反鄭注考工記軫輿後橫木也太玄經軫轉其道也說文義同從車㐱音同上聲)</span>。</p>
<p>楊鑣<span class='note-inline'>(彼苗反毛詩輶車鑾鑣文字集略亦馬勒也說文馬銜也從金麃聲也輶音由麃音薄交反)</span>。</p>
<p>玄弭<span class='note-inline'>(下彌粃反爾雅弭弓無緣者謂之弭說文從弓耳聲)</span>。</p>
<p>佩觿<span class='note-inline'>(上蒲昧反鄭注禮記云服物於身曰佩說文大帶佩也從人[珮-王]聲必有巾從巾巾謂之飾也下許規反毛詩傳觿所以解結成人風也鄭注禮記云形如錐以象骨為之說文從角巂聲傳作觿俗字非也巂音惠圭反)</span>。</p>
<p>每慨<span class='note-inline'>(開愛反考聲慨歎也說文從心既聲)</span>。</p>
<p>蠧簡<span class='note-inline'>(都故反穆天子傳云蠧食書蟲也說文亦木內蟲也從䖵從橐省聲䖵音昆橐音託)</span>。</p>
<p>高轒<span class='note-inline'>(扶云反漢書音義轒者匈奴兵車也聲類亦攻戰車也說文從車賁聲賁音奔)</span>。</p>
<p>巨幟<span class='note-inline'>(上渠舉反考聲云大也傳作臣字非也下䲭至反考聲云標記也以帛長五尺廣半幅綴於旗上也古今正字從巾戠聲傳從心作[愔*戈]誤也戠音識)</span>。</p>
<p>郵駿<span class='note-inline'>(上有求反鄭注爾雅郵道路過也鄭注禮記郵表也說文境上行書舍也從邑垂聲傳從[午/止]作卸音星夜反是卸馬鞍字與本義乖下遵峻反郭注尒雅云馬之美稱也駿亦速疾也說文馬良才也從馬夋聲也)</span>。</p>
<p>迓之<span class='note-inline'>(上五駕反爾雅云迓迎也古今正字從辵牙聲)</span>。</p>
<p>闐城<span class='note-inline'>(殿年反爾雅云闐闐盛皃也郭注云群行聲也說文從門真聲)</span>。</p>
<p>蹡蹡<span class='note-inline'>(七將反毛詩箋云蹡蹡士大夫威儀也傳云蹡蹡亦集也說文蹡蹡盛貌也從足將聲傳從金作鏘鏘樂器聲)</span>。</p>
<p>豳國<span class='note-inline'>(上筆旻反鄭玄詩譜云豳戎狄界地名也公劉所封之邑也古今正字從山豩聲豩音斌)</span>。</p>
<p>矚之<span class='note-inline'>(鐘辱反考聲視也眾目所歸也從目屬聲傳作囑俗字者也)</span>。</p>
<p>鑽之<span class='note-inline'>(纂官反顧野王鑽謂鐫鑿也說文所以穿者也從金贊聲)</span>。</p>
<p>削槀<span class='note-inline'>(上相略反廣雅削滅也說文從刀肖聲下高老反史記屈原為憲今屬令屬草槀未定也顧野王槀猶草也說文秆也從禾高聲傳從草作藁俗字也)</span>。</p>
<p>搜購<span class='note-inline'>(上所周反杜注左傳搜[門@免]也字書求也說文從手叜聲傳從叟作搜俗字也下溝漏反說文以財有求曰購從貝冓聲冓音同)</span>。</p>
<p>操翰<span class='note-inline'>(上草勞反說文操抱抱持也從手喿聲下寒幹反考聲鳥羽也說文亦天雞羽也從羽倝聲傳從翕作翰俗字喿音桑到反倝音于岸反)</span>。</p>
<p>汍瀾<span class='note-inline'>(上胡官反傳離汍水流貌也亦作洹說文從木丸聲下落干反爾雅大波為瀾說文從水闌聲)</span>。</p>
<p>腷臆<span class='note-inline'>(上披逼反下應極反顧野王腷臆猶盈滿也郭注方言腷臆亦氣滿也玉篇或從心作愊說文臆古文從乙作肊傳從月作臆俗字通也)</span>。</p>
<p>糅瓦石<span class='note-inline'>(上女又反鄭注儀禮糅雜也字書亦作[米*(刃/一)]音同古今正字從米柔聲也)</span>。</p>
<p>琳璆<span class='note-inline'>(上立今反孔注尚書琳玉名也說文從玉林聲下音虯孔注尚書璆亦玉也說文從玉翏聲)</span>。</p>
<p>錯綜<span class='note-inline'>(上蒼各反孔注尚書錯雜也說文從金昔聲下宗送反說文綜縷持絲交者也從糸宗聲)</span>。</p>
</div>
<div class='div-other'><a id='mulu4771' />
<p class='h2'>大唐三藏玄奘法師本傳卷第一</p><p>緱氏<span class='note-inline'>(上苟候反漢書云河南有緱氏縣也說文從糸候聲)</span>。</p>
<p>屆於<span class='note-inline'>(上皆薤反孔注尚書云屆至也說文從尸由聲)</span>。</p>
<p>玄奘<span class='note-inline'>(下藏朗反方言奘大也說文從大壯聲也)</span>。</p>
<p>司隸<span class='note-inline'>(音戾春秋傳曰司[(上/矢)*(企-止+米)]掌五[(上/矢)*(企-止+米)]之法杜注左傳隸賤官也古今正字從米入[上/矢]聲)</span>。</p>
<p>珪璋<span class='note-inline'>(上癸携反鄭注周禮王執珪長尺有二寸白虎通珪之言潔也說文從玉圭聲下灼羊反鄭注周禮半珪曰璋白虎通璋之言明也說文從玉章聲)</span>。</p>
<p>闤闠<span class='note-inline'>(上滑關反廣雅闤道也說文從門睘聲下胡對反說文市外門也從門貴聲)</span>。</p>
<p>嘈[口*羍]<span class='note-inline'>(上皂勞反下才曷反廣雅嘈[口*羍]聲也古今正字鼓聲也並從口曹[((嘹-口)-小)-日+(工/十)]皆聲傳從贊作囋俗字)</span>。</p>
<p>翔翥<span class='note-inline'>(上象良反下諸慮反方言翥舉也楚辭云飛翔也說文亦飛舉也從羽者聲)</span>。</p>
<p>伏膺<span class='note-inline'>(下抑淩反說文膺胷也從肉雁聲)</span>。</p>
<p>桀跖<span class='note-inline'>(上䖍[卄/(阿-可+辛)/女]反下征亦反)</span>。</p>
<p>刳斮<span class='note-inline'>(苦孤反蒼頡篇刳屠也方言剔也說文從刀夸聲下側略反廣雅斮斷也孔注尚書云斮斬也說文從斤昔聲)</span>。</p>
<p>芟夷<span class='note-inline'>(上所銜反毛詩芟除草也說文從艸殳聲下以之反爾雅云夷平也又滅也周禮以水殄草而芟夷之也文字典說夷狄之人好大弓故從大從弓)</span>。</p>
<p>煬帝<span class='note-inline'>(上羊亮反隋帝謚號也說文從火易音羊聲)</span>。</p>
<p>酇公<span class='note-inline'>(上昨何反漢沛國縣名<span class='corr'>蕭</span>何所封之邑也今屬譙郡說文從邑贊聲)</span>。</p>
<p>八紘<span class='note-inline'>(音橫淮南子知八紘九野之形許注云紘維也說文從糸厷聲厷音同上傳從宀作宏宏大也)</span>。</p>
<p>隤綱<span class='note-inline'>(上隊雷反廣雅隤壞也說文墜下也從阜貴聲傳作頹俗字也或作頹也)</span>。</p>
<p>包挫<span class='note-inline'>(補茅反說文裹也有所包裹也傳從艸作苞亦通下租臥反說文挫折也從手坐聲)</span>。</p>
<p>詢問<span class='note-inline'>(上恤遵反)</span>。</p>
<p>沿江<span class='note-inline'>(上悅㳙反孔注尚書云從流而下曰沿說文從水㕣聲)</span>。</p>
<p>嚫施<span class='note-inline'>(上初靳反文字集略嚫施也傳從具作䞋亦通)</span>。</p>
<p>無梗<span class='note-inline'>(庚哽反病也猛也直也強也賈注國語梗猶害也說文從木㪅聲)</span>。</p>
<p>洪濤<span class='note-inline'>(上斛公反孔注尚書洪大也說文水也從水共聲下唐豪反蒼頡大波說文濤潮水涌起也從水壽聲)</span>。</p>
<p>洶湧<span class='note-inline'>(上凶拱反說文洶即涌也謂水波騰皃也從水匈聲下容種反說文涌亦騰也從水勇聲亦作涌也)</span>。</p>
<p>船橃<span class='note-inline'>(下樊韈反蒼頡篇橃附也說文海中大船也從木發聲傳從木作[木*茷]俗字非也)</span>。</p>
<p>峻峭<span class='note-inline'>(上詢俊反下七曜反聲類峭亦山峻也說文或從阜作陗)</span>。</p>
<p>摶飇<span class='note-inline'>(上叚鸞反聲類摶捉也說文從手專聲下匹遙反爾雅扶搖謂之颷郭注云暴風上下者也從風猋聲也)</span>。</p>
<p>颯至<span class='note-inline'>(三合反顧野王颯謂風吹木葉落之聲說文翔風也從風立聲)</span>。</p>
<p>稽顙<span class='note-inline'>(下桑朗反)</span>。</p>
<p>莫賀延磧<span class='note-inline'>(清歷反在姑<span class='corr'>臧</span>西千里絕人境無水草唯砂名之為磧從石責聲)</span>。</p>
<p>愁憒<span class='note-inline'>(公對反說文憒亂也從心貴聲)</span>。</p>
<p>憂[怡-台+(网-ㄨ)]<span class='note-inline'>(音[网-(ㄨ*ㄨ)+又]鄭註禮記[网-(ㄨ*ㄨ)+又]猶無知意也說文象形[口*(网-(ㄨ*ㄨ)+又)]文也傳從心作惘俗字通用)</span>。</p>
<p>燉煌<span class='note-inline'>(鈍敦反下音皇隴右道郡名今沙州是也)</span>。</p>
<p>齎餅果<span class='note-inline'>(上濟齊反考聲正作齎傳作賫俗字也從貝齊聲也)</span>。</p>
<p>貿衣資<span class='note-inline'>(上矛候反爾雅賈賣也亦市也說文易財也從貝次聲)</span>。</p>
<p>不懌<span class='note-inline'>(盈益反說文悅懌也從心睾聲)</span>。</p>
<p>鬼魅<span class='note-inline'>(下眉祕反)</span>。</p>
<p>盥漱<span class='note-inline'>(上官短反顧野王凡澡洒物皆曰盥也說文從臼水臨皿也下所救反考聲作漱是盥漱字傳從口作嗽是欬嗽字)</span>。</p>
<p>確然<span class='note-inline'>(若角反韓康伯曰確堅皃說文從石寉聲也)</span>。</p>
<p>孑然<span class='note-inline'>(上音結方言孑單也廣雅孑短也說文無左臂象形字也)</span>。</p>
<p>裘褐<span class='note-inline'>(上音求下寒割反)</span>。</p>
<p>駝馬<span class='note-inline'>(徒何反駱駞也)</span>。</p>
<p>矟纛<span class='note-inline'>(霜捉反考聲作矟大矛也縛從木作槊是水名也下同祿反鄭睘注周禮纛羽葆幢也蔡邕獨斷纛者以旄牛尾為之說文從縣毒聲)</span>。</p>
<p>爇火<span class='note-inline'>(儒悅反杜注左傳爇燒也蒼頡篇爇然也說文從艸熱聲)</span>。</p>
<p>桑梓<span class='note-inline'>(下音子木名也)</span>。</p>
<p>跣走<span class='note-inline'>(上先典反說文以足無鞋履親履地也從足先聲也)</span>。</p>
<p>可汗<span class='note-inline'>(音寒假借字也北狄王號)</span>。</p>
<p>疲[(曾-日+目)*力]<span class='note-inline'>(怡制反毛詩傳勩勞也廣雅苦也說文亦勞也從力貰聲或從隶作勩傳從貰作勩非也)</span>。</p>
<p>閹人<span class='note-inline'>(掩炎反鄭註周禮云閹精氣閉藏者說文閹竪宮中閹昏閉門者也從門奄聲)</span>。</p>
<p>汾晉<span class='note-inline'>(上佛聞反山海經汾水出上窳自北而南入黃河也下津燼反)</span>。</p>
<p>攘袂<span class='note-inline'>(若羊反鄭註周禮攘却也顧野王謂攘除衣袂出臂也說文從手襄聲也)</span>。</p>
<p>漸惙<span class='note-inline'>(陟劣反聲類云惙氣短之貌也毛詩傳云惙亦憂也說文從心叕聲)</span>。</p>
<p>為蹬<span class='note-inline'>(登鄧反廣雅蹬履也考聲作隥亦履也仰也說文從阜登聲傳文從足作蹭隥行步失所貌非此義也)</span>。</p>
<p>舟檝<span class='note-inline'>(尖葉反考聲云駕船具棹類也從木戢聲傳從舟作艥俗字也)</span>。</p>
<p>讖什<span class='note-inline'>(上楚蔭反說文讖驗也從言韱聲)</span>。</p>
<p>躊躇<span class='note-inline'>(上宙留反下佇驢反)</span>。</p>
<p>侘傺<span class='note-inline'>(上[坭-匕+(朔-月)]加反下勅例反王注楚辭云侘傺失志貌也古今正字亦失志悵立為侘並從人宅祭皆聲)</span>。</p>
<p>小蠃<span class='note-inline'>(盧戈反考聲云蠃即蝸牛也說文從虫[嬴-女]聲亦作蟸俗作螺傳作蠡誤也)</span>。</p>
<p>荏苒<span class='note-inline'>(上任錦反下而琰反)</span>。</p>
<p>煢獨<span class='note-inline'>(上葵營反孔注尚書犖單也說文從卂從營省聲卂音信)</span>。</p>
</div>
<div class='div-other'><a id='mulu4772' />
<p class='h2'>大唐三藏玄奘法師本傳卷第二</p><p>甎石<span class='note-inline'>(上音專埤蒼云㼾甎也說文從瓦專聲㼾音鹿)</span>。</p>
<p>銀礦<span class='note-inline'>(下虢猛反說文云銅鐵金等璞也或作磺礦從石廣聲也)</span>。</p>
<p>川崖<span class='note-inline'>(頟皆反考聲云崖山㵎邊險岸也說文高邊也從山厓聲厓音同上)</span>。</p>
<p>凝冱<span class='note-inline'>(下胡故反杜注左傳冱閉也王注楚辭云冱亦寒也古今正字從水互聲)</span>。</p>
<p>皚然<span class='note-inline'>(艾哀反說文霜雪之貌也從白豈聲)</span>。</p>
<p>蹊徑<span class='note-inline'>(上系雞反鄭注禮記蹊徑道也杜注左傳蹊亦徑也說文從足奚聲)</span>。</p>
<p>崎嶇<span class='note-inline'>(上綺羈反下音區考聲云崎嶇阸迫也不平也並從山奇區皆聲傳從丘作岴俗字也)</span>。</p>
<p>複履<span class='note-inline'>(上夫伏反說文複壁衣也從衣复聲)</span>。</p>
<p>而炊<span class='note-inline'>(下齒為反說文云炊爨也從火欠聲)</span>。</p>
<p>[歹*委]凍<span class='note-inline'>(上委為反說文[歹*委]病也從歹委聲下東弄反說文凍即氷也從冫音氷東聲也)</span>。</p>
<p>畋遊<span class='note-inline'>(上甸憐反說文平田也從田攴聲)</span>。</p>
<p>裏頟<span class='note-inline'>(五革反說文云頟顙也從頁各聲傳從客作額俗字誤也)</span>。</p>
<p>毳毛<span class='note-inline'>(上姝汭反鄭注周禮云毳毛毛之細者也鄭眾曰毳罽衣也說文獸細髦也從三毛)</span>。</p>
<p>重茵<span class='note-inline'>(一隣反鄭注禮記茵蓐也說文從艸因聲)</span>。</p>
<p>敷蓐<span class='note-inline'>(下茸燭反考聲草也厚也滋綿度也從草辱聲傳從糸作縟俗字非也)</span>。</p>
<p>窣渾<span class='note-inline'>(上蘇沒反下胡昆反案本傳夷狄器也)</span>。</p>
<p>僸[仁-二+末]<span class='note-inline'>(上音禁下音末韻銓云僸仰頭貌也考聲夷樂名也)</span>。</p>
<p>鏗鏘<span class='note-inline'>(上客行反下鵲良反玉篇云鏗鏘皆物之聲也說文並從金也)</span>。</p>
<p>烹鮮<span class='note-inline'>(上拍盲反文字集略煎水熟食也下銑延反說文正從三魚傳文作鮮俗字通用也)</span>。</p>
<p>羔犢<span class='note-inline'>(上音高下音獨)</span>。</p>
<p>一襲<span class='note-inline'>(尋立反郭注爾雅襲猶重也說文從衣從龖省聲龖音大帀反)</span>。</p>
<p>赭時國<span class='note-inline'>(上遮夜反國名也唐言石國也)</span>。</p>
<p>颯袜建國<span class='note-inline'>(上三合反次晚發反國名唐言康國)</span>。</p>
<p>喝捍國<span class='note-inline'>(上胡葛反中音汗唐言東安國也)</span>。</p>
<p>門扉<span class='note-inline'>(匪微反)</span>。</p>
<p>鍱鐵<span class='note-inline'>(上餘頰反說文齊謂鏶才入曰鍱從金枼聲)</span>。</p>
<p>為鈴<span class='note-inline'>(歷丁反)</span>。</p>
<p>篡立<span class='note-inline'>(初慣反考聲煞而奪其位也亦取也上從竹)</span>。</p>
<p>顯敞<span class='note-inline'>(下昌壞反蒼頡篇高顯也說文治高土可遠望也從攴尚聲)</span>。</p>
<p>腴潤<span class='note-inline'>(上音逾鄭注禮記腴冬氣在也說文從肉臾聲下瞤運反)</span>。</p>
<p>澡罐<span class='note-inline'>(上音早下官亂反考聲瓦器也或作[木*?*見])</span>。</p>
<p>光瑞<span class='note-inline'>(下垂偽反蒼頡篇瑞應也鄭注禮記瑞亦信也說文從玉耑聲耑音端)</span>。</p>
<p>帚柄<span class='note-inline'>(上周酉反顧野王帚所以掃除糞穢也說文從又持巾掃門右者下兵命反字書執也持也把也說文從木丙聲也)</span>。</p>
<p>基趾<span class='note-inline'>(之始反杜注左傳跡足也郭注爾雅亦脚也說文從足止聲)</span>。</p>
<p>[麩-夫+酋]蜜<span class='note-inline'>(昌擾反考聲云[麥*酋]熬米麥也傳從少作麨俗字也下民必反)</span>。</p>
<p>磔迦國<span class='note-inline'>(上陟革反國名也)</span>。</p>
<p>游泳<span class='note-inline'>(上酉周反下榮柄反爾雅泳游也說文從水永聲也)</span>。</p>
<p>蹔霽<span class='note-inline'>(下子計反說文雨止也從雨齊聲)</span>。</p>
<p>鍮石<span class='note-inline'>(透樓反考聲云鍮石似金者從金從俞聲)</span>。</p>
<p>絳色<span class='note-inline'>(上江巷反考聲絳赤色也說文絳亦赤也從糸夅聲)</span>。</p>
<p>振羽<span class='note-inline'>(真恡反傳從展作榐非也)</span>。</p>
<p>少戢<span class='note-inline'>(簪歰反考聲云戢斂也說文從戈咠聲)</span>。</p>
<p>愜伏<span class='note-inline'>(謙協反廣雅愜可也又訓服為愜說文從心匧聲匧音同上或作㥦)</span>。</p>
<p>蔑戾車<span class='note-inline'>(上眠瞥反下黎計反唐言邊地也)</span>。</p>
<p>灰燼<span class='note-inline'>(下辭進反毛詩箋云火餘曰燼說文作燼從火聿聲)</span>。</p>
<p>倏而<span class='note-inline'>(收六反廣雅倏火光也楚辭倐忽急疾貌也說文犬走也從犬攸聲傳從火作倐誤也)</span>。</p>
<p>熈融<span class='note-inline'>(喜疑反毛詩箋凞光明也說文從火巸聲巸音移)</span>。</p>
<p>瞢揭釐城<span class='note-inline'>(上墨朋反下里知反梵語西國城名也)</span>。</p>
<p>霏霏<span class='note-inline'>(芬微反毛詩傳云霏霏雪貌古今正字從雨非聲)</span>。</p>
<p>身飤<span class='note-inline'>(辭字反聲類飤哺也禮記孔子曰少施氏曰飤我以禮是也說文從食從人)</span>。</p>
<p>縆鎖<span class='note-inline'>(上亘恒反說文縆索也從糸恒聲傳從亘作絙音胡官反非傳文義也下蘇果反字書云鎻連環也說文從金[肖-月+貝]聲傳從巢作鏁俗字也)</span>。</p>
<p>踐躡<span class='note-inline'>(上前演反下黏輒反鄭注禮記踐履也說文躡蹈也並從足戔聶皆聲)</span>。</p>
<p>刻木<span class='note-inline'>(肯勒反說文鏤也從刀亥聲)</span>。</p>
<p>鉢剌婆<span class='note-inline'>(中闌怚反梵語唐言月光也)</span>。</p>
<p>煙華<span class='note-inline'>(上宴賢反傳作烟音因是烟熅義非也)</span>。</p>
<p>盱衡<span class='note-inline'>(上音吁蒼頡篇云張目也說文從目于聲)</span>。</p>
<p>鄔波第鑠論<span class='note-inline'>(上傷勺反舊曰優波提舍訛也)</span>。</p>
<p>蘿蔓<span class='note-inline'>(上音羅下音万)</span>。</p>
<p>透出<span class='note-inline'>(上偷漏反古今正字驚也從辵秀聲)</span>。</p>
<p>僅而<span class='note-inline'>(勤憖反廣雅僅少也說文從人堇聲堇音謹)</span>。</p>
<p>河濱<span class='note-inline'>(音賓)</span>。</p>
<p>羯若鞠闍國<span class='note-inline'>(中音掬梵語也)</span>。</p>
<p>群僚<span class='note-inline'>(下了凋反孔注尚書云僚官也說文從人尞聲也)</span>。</p>
<p>秀傑<span class='note-inline'>(音竭毛詩云傑特立也淮南子智過千人曰傑說文從人桀聲)</span>。</p>
<p>牢籠<span class='note-inline'>(上老刀反鄭注周禮牢閡也說文閑養牛馬圈也從冬省凡取四周帀也下祿東反莊子鳩之在籠是也說文從竹龍聲)</span>。</p>
</div>
<div class='div-other'><a id='mulu4773' />
<p class='h2'>大唐三藏玄奘法師本傳卷第三</p><p>大駭<span class='note-inline'>(下諧騃反蒼頡篇駭驚也說文從馬亥聲)</span>。</p>
<p>墠周<span class='note-inline'>(上時闡反韓詩墠坦坦也說文墠野也從土單聲案本傳土地平一也)</span>。</p>
<p>甎龕<span class='note-inline'>(勘含反廣雅龕盛也說文龍皃也從龍含省聲傳從合非也)</span>。</p>
<p>層級<span class='note-inline'>(上贈曾反下今立反)</span>。</p>
<p>堆堞<span class='note-inline'>(上都回反王注楚辭堆高也說文從土隹聲下殆頰反杜注左傳堞女牆也說文從土枼聲)</span>。</p>
<p>垣壘<span class='note-inline'>(雨喧反毛詩傳垣牆也羸鬼反廣雅云壘重也)</span>。</p>
<p>傾昃<span class='note-inline'>(㽵力反說文曰在西方時側從日仄聲或作昃昃皆同)</span>。</p>
<p>緬惟<span class='note-inline'>(綿褊反賈注國語緬思貌也說文從糸面聲或作[緬-(百-日)])</span>。</p>
<p>嗚噎<span class='note-inline'>(上鄔胡反下煙結反)</span>。</p>
<p>檳榔<span class='note-inline'>(上音賓下音郎)</span>。</p>
<p>荳蔲<span class='note-inline'>(呼遘反)</span>。</p>
<p>虯棟<span class='note-inline'>(上祁由反下東弄反作蟉廣雅檼棟也屋極也從木東聲)</span>。</p>
<p>繡櫨<span class='note-inline'>(魯都反櫨柱上方木也從木盧聲)</span>。</p>
<p>文㮰<span class='note-inline'>(鼻卑反蒼頡篇[棍-日+(內-入+人)]檐也聲類屋連綿也說文屋梠也從木毗聲傳從手作[棍-日+(內-入+人)]非也)</span>。</p>
<p>甍椄<span class='note-inline'>(上音萠杜注左傳云甍屋棟也說文亦屋棟也從瓦從夢省聲)</span>。</p>
<p>榱連<span class='note-inline'>(世追反爾雅角謂之榱郭注云即椽也說文從木衰聲)</span>。</p>
<p>秔米<span class='note-inline'>(上革衡反說文稻屬也從禾亢聲)</span>。</p>
<p>姞栗陀羅矩吒<span class='note-inline'>(祁吉反梵語也)</span>。</p>
<p>戶隙<span class='note-inline'>(卿戟反顧野王云隙猶穿穴也說文隙壁際也從阜[少/日/小]聲[少/日/小]音同上)</span>。</p>
<p>窶訶山<span class='note-inline'>(上瞿矩反西國山名也)</span>。</p>
<p>鎩翮<span class='note-inline'>(山八反淮南子飛鳥鎩翮走獸廢脚考聲鎩鳥羽病也說文從金殺聲傳從叕作錣誤也)</span>。</p>
<p>巖巘<span class='note-inline'>(下言蹇反郭注爾雅巘山形如累雨甑也說文從山獻聲)</span>。</p>
<p>鈎闌<span class='note-inline'>(上苟侯反劉瓛注周易曰鈎而引之也說文曲也從金勾聲下懶單反考聲闌以木遮門也傳從木作欄是木名也非本義也)</span>。</p>
<p>桾雉迦<span class='note-inline'>(上君韞反下持几反梵語傳中自釋)</span>。</p>
</div>
<div class='div-other'><a id='mulu4774' />
<p class='h2'>大唐三藏玄奘法師本傳卷第四</p><p>深闊<span class='note-inline'>(寬活反案考聲云闊門廣也從門活聲傅從舌作䦚非也)</span>。</p>
<p>豺兕<span class='note-inline'>(上音柴說文豺狼屬也從豸才聲下音寺山海經兕在舜葬東湘水南狀如牛蒼黑色郭注爾雅一角青色重千斤說文如野牛而青象形與禽[山/离]頭同)</span>。</p>
<p>黑豹<span class='note-inline'>(包貌反考聲云豹獸名也從豸從勺傅從犬作犳俗字非也豸音雉)</span>。</p>
<p>掘挽<span class='note-inline'>(上群欝反下音晚)</span>。</p>
<p>鎚鑽<span class='note-inline'>(上治追反考聲云鐵鎚也文字典說從金追聲下子乱反)</span>。</p>
<p>斲取<span class='note-inline'>(上竹角反孔注尚書斲削說文斲亦斫也從斤[斲-斤]聲)</span>。</p>
<p>鐫鑿<span class='note-inline'>(上子旋反考聲云鐫刻也琢石也下藏各反傳作鐫鑿俗字也書寫誤也)</span>。</p>
<p>羯朱嗢祇羅國<span class='note-inline'>(中溫骨反梵語)</span>。</p>
<p>芬馨<span class='note-inline'>(䦧經反尚書云明德惟馨說文香之遠聞也從香殸聲殸音坑)</span>。</p>
<p>耽摩栗底國<span class='note-inline'>(上荅含反中隣質反下仾禮反並梵語也)</span>。</p>
<p>阿吠邪鄧瑟哳羅<span class='note-inline'>(上扶廢反中臻櫛反下鱣烈反並梵語也)</span>。</p>
<p>秝羅矩吒國<span class='note-inline'>(上零的反中俱迃反下丑迦反並梵語也)</span>。</p>
<p>方蟄<span class='note-inline'>(沈立反顧野王蟄隱也說文從虫執聲)</span>。</p>
<p>傴身<span class='note-inline'>(上[糸*干]禹反廣雅傴曲也說文從人區聲也)</span>。</p>
<p>鳥喙<span class='note-inline'>(暉穢反毛詩傳喙口也說文從口豕聲)</span>。</p>
<p>梗槩<span class='note-inline'>(上庚冷反從木傳從米作粳是粳米字與本義乖也)</span>。</p>
<p>跋祿羯呫婆國<span class='note-inline'>(上盤末反中他篋反並梵語也)</span>。</p>
<p>漉水<span class='note-inline'>(籠谷反說文浚也從水鹿聲也)</span>。</p>
<p>驝駝<span class='note-inline'>(上湯洛反下徒何反周書王會正北以[馬*橐]駝為獻顧野王背有肉鞍能負重善行致遠北方饒之說文並從馬橐它皆聲)</span>。</p>
<p>拂懍國<span class='note-inline'>(中林禁反假借也)</span>。</p>
<p>阿軬茶國<span class='note-inline'>(中蕃万反梵語七國名也)</span>。</p>
<p>著亟縛屣<span class='note-inline'>(中居力反下師履反)</span>。</p>
<p>慙赧<span class='note-inline'>(下搦簡反爾雅面愧曰赧說文亦面慙赤也從赤[服-月]聲傳從皮作赧俗)</span>。</p>
<p>鼷鼠<span class='note-inline'>(系雞反說文小鼠也從鼠奚聲)</span>。</p>
<p>蹉躡<span class='note-inline'>(上錯何反考聲足趺蹋也古今正字從足差聲下黏輒反前已訓釋)</span>。</p>
<p>如鋪多外道<span class='note-inline'>(上普故反梵語外道名也)</span>。</p>
<p>猫狸<span class='note-inline'>(上夘包反下里知反)</span>。</p>
<p>足皴<span class='note-inline'>(七旬反埤瘡皴皵也文字典說從皮夋聲皵音鵲夋音逡)</span>。</p>
<p>髏䰓<span class='note-inline'>(漏兜反下麥班反案傳文以髏骨為髣裝頭掛頸以為節)</span>。</p>
<p>磈磊<span class='note-inline'>(上音隗下雷猥反說文眾石皃也從三石)</span>。</p>
<p>胜臊<span class='note-inline'>(上音星下㛐遭反)</span>。</p>
<p>溷中<span class='note-inline'>(渾鈍反說文溷亦廁也從水圂聲圂音同上)</span>。</p>
</div>
<div class='div-other'><a id='mulu4775' />
<p class='h2'>大唐三藏玄奘法師本傳卷第五</p><p>万[梡-元+(火/、/又)]<span class='note-inline'>(嫂勞反文字集略艘舟數也說文艘船總名也從木叜聲傳從舟作艘俗字也)</span>。</p>
<p>勑警<span class='note-inline'>(音景)</span>。</p>
<p>版盪<span class='note-inline'>(上班簡反下唐朗反考聲云版祁僻也杜注左傳云盪搖也又曰盪動也說文版判也從片反聲或從阜作阪說文盪從皿湯聲)</span>。</p>
<p>撲翦<span class='note-inline'>(上普鹿反廣雅撲擊也蒼頡篇撲頭也說文從手菐聲下煎踐反杜注左傳翦盡也又翦滅也鄭注禮記翦猶煞也說文從羽前聲或作戩傳從刀作剪誤也)</span>。</p>
<p>鯨鯢<span class='note-inline'>(上競迎反下詣雞反左氏傳取其鯨鯢杜注云大魚也許注淮南子鯨者魚之王也說文並從魚京兒皆聲也)</span>。</p>
<p>杖鉞<span class='note-inline'>(音越司馬法周左杖黃戌右把白旄說文戉大斧也正作戉傳從金作鉞通用也)</span>。</p>
<p>峨峨<span class='note-inline'>(我阿反王逸注楚辭云峨峨高貌也說文從山我聲)</span>。</p>
<p>岌岌<span class='note-inline'>(吟立反王逸注楚辭云岌岌亦高危貌說文從山及聲)</span>。</p>
<p>瓔珮<span class='note-inline'>(上益形反下陪昧反)</span>。</p>
<p>魚麗<span class='note-inline'>(音離)</span>。</p>
<p>去帽<span class='note-inline'>(毛報反字書帽亦冠也說文從巾冐聲)</span>。</p>
<p>吸水<span class='note-inline'>(上歆急反毛詩箋吸猶引也廣雅吸飲也說文亦內息也從口及聲)</span>。</p>
<p>墠上<span class='note-inline'>(音善前已訓釋)</span>。</p>
<p>臂釧<span class='note-inline'>(川戀反)</span>。</p>
<p>梗槩<span class='note-inline'>(庚冷反下垓艾反薛琮曰清拭為槩說文從木既聲)</span>。</p>
<p>劬師羅長者<span class='note-inline'>(上具隅反)</span>。</p>
<p>漕矩吒國<span class='note-inline'>(上音皂)</span>。</p>
<p>瞢健國<span class='note-inline'>(上墨崩反西方國名)</span>。</p>
<p>呬摩怛羅國<span class='note-inline'>(上馨異反國名也)</span>。</p>
<p>莽莽<span class='note-inline'>(恾牓反楚辭草木莽莽王注云莽莽盛也廣雅莽莽茂也說文南昌謂大善逐兔艸中象莽從犬茻亦聲傳從水作漭是水遠貌非也)</span>。</p>
<p>交聒<span class='note-inline'>(官活反說文讙語也從耳[氏/口]聲傳作聒俗字也)</span>。</p>
<p>巨[穀-(一/禾)+(夕*(ㄗ@、))]<span class='note-inline'>(坑岳反顧野王凡物皮皆謂之[穀-(一/禾)+(夕*(ㄗ@、))]字書卵孚殼也或作殼說文從卵殼聲)</span>。</p>
<p>朅盤陀國<span class='note-inline'>(上丘烈反國名)</span>。</p>
<p>烏餟國<span class='note-inline'>(川劣反梵語)</span>。</p>
<p>峯崿<span class='note-inline'>(昴各反考聲崿厓也左思魏都賦[嵁-儿+乂]崿山形也[嵁-儿+乂]音五敢反)</span>。</p>
<p>[肆-聿+參][肆-聿+參]<span class='note-inline'>(颯甘反考聲髮長垂貌也傳從艸作蔘俗字非也或作[怡-台+(彰-章)]也)</span>。</p>
<p>成簀<span class='note-inline'>(惻革反毛詩傳簀積也鄭注禮記簀謂牀也說文從作責聲傳從竹作[竺-二+積]誤也或作簀也)</span>。</p>
<p>斷食<span class='note-inline'>(團亂反案考聲正作此斷斷絕也傳作叚人姓也本義殊乖也)</span>。</p>
<p>腠理<span class='note-inline'>(上音湊鄭注儀禮腠膚理也古今正字義同從肉奏聲)</span>。</p>
<p>擊揵槌<span class='note-inline'>(經歷反考聲切韻正作此擊擊打也傳從糸作繫是繫縛字本義乖)</span>。</p>
<p>愀然<span class='note-inline'>(七小反文字典說愀然不悅也從心秋聲)</span>。</p>
<p>細氈<span class='note-inline'>(戰延反傳作此氈俗字也)</span>。</p>
<p>䃜王<span class='note-inline'>(於雞反考聲切韻黑玉也正作䃜傅從玉瑿俗字非也)</span>。</p>
<p>勃伽夷城<span class='note-inline'>(上盆沒反)</span>。</p>
<p>驍雄<span class='note-inline'>(上音澆)</span>。</p>
<p>巉嶮<span class='note-inline'>(上音讒廣雅巉高貌說文從山毚聲)</span>。</p>
<p>鄯於沮沬<span class='note-inline'>(上音善中七慮反下漫鉢反梵語也)</span>。</p>
<p>熾确<span class='note-inline'>(下口角反聲類磽确薄也說文從石角聲)</span>。</p>
</div>
<div class='div-other'><a id='mulu4776' />
<p class='h2'>大唐三藏玄奘法師本傳卷第六</p><p>叔昚<span class='note-inline'>(音慎)</span>。</p>
<p>帳輿<span class='note-inline'>(與諸反蘇林曰輿猶載也說文車輿也從車舁聲)</span>。</p>
<p>翌日<span class='note-inline'>(上蠅職反與從羽作翊同)</span>。</p>
<p>婆羅痆斯國<span class='note-inline'>(中儜戞反西方國名梵語也)</span>。</p>
<p>[迾-歹+((餐-食)-又)]道<span class='note-inline'>(列滯反鄭注禮記[迾-歹+((餐-食)-又)]遮也考聲謂駕前清路也說文亦遮也從辵列聲)</span>。</p>
<p>跬步<span class='note-inline'>(上窺箠反方言半步為跬說文從足圭聲)</span>。</p>
<p>闤闠<span class='note-inline'>(上音還下音會)</span>。</p>
<p>梯隥<span class='note-inline'>(登鄧反案梯隥正從阜作隥今傳從足作蹬俗字也)</span>。</p>
<p>暨乎<span class='note-inline'>(勍既反上女已釋訖)</span>。</p>
<p>繕寫<span class='note-inline'>(上音善杜注左傳繕治也說文繕補也從糸善聲)</span>。</p>
<p>鑾輿<span class='note-inline'>(卵端反周禮路儀以鑾和為節鄭注云皆以金為鈴也說文從金䜌聲也)</span>。</p>
<p>蟠木<span class='note-inline'>(音盤東海蟠枇桃樹也)</span>。</p>
<p>楛矢<span class='note-inline'>(上胡古反孔注尚書云楛木中矢簳說文從苦木聲也)</span>。</p>
<p>刳舟<span class='note-inline'>(口孤反周書刳木為舟說文刳判也從刀夸聲)</span>。</p>
<p>堙方輿<span class='note-inline'>(上一真反孔注尚書堙塞也杜注左傳亦土山也古今正字從土垔聲或作此垔音上同)</span>。</p>
<p>樂囿<span class='note-inline'>(音右)</span>。</p>
<p>濛汜<span class='note-inline'>(上音蒙下音似)</span>。</p>
<p>委賮<span class='note-inline'>(秦刃反蒼頡篇財貨曰賮說文會禮也從貝燼音上同聲)</span>。</p>
<p>靜謐<span class='note-inline'>(下民畢反爾雅謐靜說文從言[必/皿]聲[必/皿]音同上)</span>。</p>
<p>秋螽<span class='note-inline'>(祝戎反考聲云螽螽蟖蟲名也作螽也說文亦蝗也從蚰音昆冬聲也)</span>。</p>
<p>曩實<span class='note-inline'>(囊黨反爾雅曩久也考聲昔也說文從日襄聲)</span>。</p>
<p>雪岫<span class='note-inline'>(音袖)</span>。</p>
<p>坡陀<span class='note-inline'>(上破波反考聲云坂也亦作陂岥岥岮邪下貌也爾雅亦坡者則坂也說文從土皮聲下馱何反)</span>。</p>
<p>廣袤<span class='note-inline'>(莫候反史記袤廣六里說文南北曰袤東西曰廣從衣矛聲)</span>。</p>
<p>夸父<span class='note-inline'>(卦華反列子曰夸父善走能與曰爭馳所死之地化為鄧林)</span>。</p>
<p>猥垂<span class='note-inline'>(上隈迴反蒼頡篇頓也說文從犬畏聲)</span>。</p>
<p>宸眷<span class='note-inline'>(上是人反文字典說宸至宇也天子有紫宸殿皆天子所居之屋也從宀音綿辰聲下俱願反尚書皇天眷命孔注眷視也說文顧也從目[券-刀]音眷聲傳作睠誤也)</span>。</p>
<p>升鉉<span class='note-inline'>(胡犬反周禮鉉謂鼎耳說文鼎耳謂之鉉從金玄聲)</span>。</p>
<p>槐庭<span class='note-inline'>(上壞乖反木名也)</span>。</p>
<p>癰熈<span class='note-inline'>(上擁恭反傳從口作噰熈字誤也正從广作癰或作雍也)</span>。</p>
<p>澆風<span class='note-inline'>(上皎遙反文字典說澆浮薄也從水堯聲)</span>。</p>
<p>卉服<span class='note-inline'>(上暉貴反孔注尚書卉服草服也說文草之總名從三[艸-屮])</span>。</p>
<p>稽顙<span class='note-inline'>(桑朗反方言顙頟也說文從頁桑聲)</span>。</p>
<p>夷邸<span class='note-inline'>(仾禮反蒼頡篇邸舍也說文属國之舍也從邑氐聲)</span>。</p>
<p>玁狁<span class='note-inline'>(上音險下音允毛詩傳北狄也考聲切韻正從嚴作玁狁字傳從犬作獫字俗也通用)</span>。</p>
<p>鄷鄗<span class='note-inline'>(上音豊下音浩)</span>。</p>
<p>鳴鏑<span class='note-inline'>(丁歷反)</span>。</p>
<p>高麗<span class='note-inline'>(音黎)</span>。</p>
<p>半堞<span class='note-inline'>(音牒)</span>。</p>
<p>狼狽<span class='note-inline'>(上朗當反下杯蓋反)</span>。</p>
<p>駐蹕<span class='note-inline'>(賓蜜反鄭注周禮蹕謂止行者清道也說文從足畢聲)</span>。</p>
<p>凱旋<span class='note-inline'>(上開改反字書遊歸樂也古今正字凱大也從几豈聲或作此豈)</span>。</p>
<p>俘䤋<span class='note-inline'>(上撫無反杜注左傳俘所得囚也說文從人孚聲下觥獲反杜注左傳䤋所以截耳也文字典說䤋正從耳作聝傳從酋作䤋俗字也)</span>。</p>
<p>熒爝<span class='note-inline'>(子躍反呂不韋曰湯得伊尹爝)</span>。</p>
<p>之腋<span class='note-inline'>(音亦)</span>。</p>
<p>大廈<span class='note-inline'>(音下鄭注禮記廈之門無其形旁廣而卑也文字典說從广夏聲也)</span>。</p>
<p>汀瀅<span class='note-inline'>(上音聽平聲下音榮迴反考聲並小水皃楊子雲甘臬賦作瀅傳作汀滎二字誤)</span>。</p>
<p>兖相荊楊<span class='note-inline'>(上緣冐反案兖州字不從水今傳作此沇非也)</span>。</p>
<p>作製<span class='note-inline'>(上藏洛反傳從曰作昨是音鑿傳寫誤也)</span>。</p>
<p>瓦礫<span class='note-inline'>(零滴反)</span>。</p>
</div>
<div class='div-other'><a id='mulu4777' />
<p class='h2'>大唐三藏玄奘法師本傳卷第七</p><p>軌躅<span class='note-inline'>(上居洧反下重錄反案考聲切韻正躅傳作䠱俗字也)</span>。</p>
<p>斂衽<span class='note-inline'>(音荏文字典說曲禮執衽何嚮從衣壬聲)</span>。</p>
<p>金匱<span class='note-inline'>(求貴反王注楚辭匱匣也說文從匚音方貴聲)</span>。</p>
<p>甸之<span class='note-inline'>(上音殿毛詩傳甸治也鄭注周禮甸之言田也孔注尚書云甸去王城面五百里也說文從田勹聲勹飽茅反茅聲)</span>。</p>
<p>髫齔<span class='note-inline'>(上音條考聲云小兒剃頭留兩邊也文字典說髫小兒髮也從髟召聲下初靳反鄭注周禮男八歲女七歲即毀齒也說文從齒七聲)</span>。</p>
<p>摛光<span class='note-inline'>(勑知反考聲陳布也宋忠注太玄經摛張也說文從手[山/离]聲也)</span>。</p>
<p>浹辰<span class='note-inline'>(尖葉反鄭注周禮從甲至癸謂之浹曰韓詩浹通也說文從水夾聲)</span>。</p>
<p>碑石<span class='note-inline'>(音悲釋名追述君父之功以書其上說文從石卑聲)</span>。</p>
<p>咎譴<span class='note-inline'>(上音舊下牽戰反廣雅譴責也說文云讁也從言遣聲)</span>。</p>
<p>陟屺<span class='note-inline'>(音起毛詩陟彼此兮傳曰山有草木曰屺說文無草木曰屺從山已聲)</span>。</p>
<p>益疚<span class='note-inline'>(下君霤反爾雅疾病也說文從疒夂聲)</span>。</p>
<p>忉利<span class='note-inline'>(上音刀)</span>。</p>
<p>班倕<span class='note-inline'>(上八蠻反案春秋傳班公輸哀公時巧人也下睡規反鄭注山海經倕堯巧工也古今正字從人垂聲)</span>。</p>
<p>梓桂<span class='note-inline'>(上茲里反下圭銳反案並木名)</span>。</p>
<p>豫章<span class='note-inline'>(上余據反下灼良反案豫章郡名今傳皆從木作櫲樟字也)</span>。</p>
<p>[木*((人*人)/一/卄)]櫚<span class='note-inline'>(上音井下音驢皆木名也)</span>。</p>
<p>至賾<span class='note-inline'>(柴窄反劉瓛曰賾者幽深之極稱說文從頤責聲頤音移)</span>。</p>
<p>精粹<span class='note-inline'>(雖類反說文粹不雜也從米卒聲)</span>。</p>
<p>鳥篆<span class='note-inline'>(傳兖反說文引書也周宣太史史[簃-多+留]著大篆十五篇從竹從彖)</span>。</p>
<p>八埏<span class='note-inline'>(以旃反漢書音義八埏之地際也說文從土延聲也)</span>。</p>
<p>凝旒<span class='note-inline'>(旅周反毛詩箋云旌旗之垂者也古今正字冕垂玉旒從㫃㐬聲㐬他骨反)</span>。</p>
<p>覃溟<span class='note-inline'>(上淡南反毛詩傳覃延也又長也說文作[鹵/(凵@目)]古之作[鹵/且]下覓瓶反)</span>。</p>
<p>蠡酌<span class='note-inline'>(上魯過反上文已釋訖)</span>。</p>
<p>暨乎<span class='note-inline'>(奇冀反杜注傳暨至也爾雅亦及也傳從水作洎徐廣云肉汁也与本義乖)</span>。</p>
<p>貌吼<span class='note-inline'>(上詣雞反埤蒼云捘猊也顧野王即師子也古今正字從豸兒聲或從犬作猊)</span>。</p>
<p>翾走<span class='note-inline'>(血緣反爾雅翾飛說文亦小飛也從羽睘聲)</span>。</p>
<p>關鍵<span class='note-inline'>(下其蹇反方言自關已東陳楚之間謂鑰為鍵說文從金建聲)</span>。</p>
<p>梯航<span class='note-inline'>(剔低反下鶴崗反方言自關而東謂舟為航說文從舟亢聲)</span>。</p>
<p>跨懸度<span class='note-inline'>(誇化反顧野王謂舉足杜注左傳云跨謂過其上說文跨渡也從足夸聲夸苦華反)</span>。</p>
<p>輸琛<span class='note-inline'>(恥林反字書琛寶也爾雅寶玉為琛或作賝古今正字從玉從深省聲也)</span>。</p>
<p>鍼綫<span class='note-inline'>(上執林反下仙練反考聲切韻正作綫傳從糸作線俗字也)</span>。</p>
<p>稻畦<span class='note-inline'>(下惠圭反王注楚辝云畦猶區也說文田五十畝也從田圭聲)</span>。</p>
<p>荐臻<span class='note-inline'>(前練反文字典說重也從艸存聲下側巾反)</span>。</p>
<p>刀鋸<span class='note-inline'>(居御反蒼頡篇截物鋸也說文從金居聲)</span>。</p>
<p>慙恧<span class='note-inline'>(女六反方言恧慚也說文從心而聲)</span>。</p>
<p>俯僂<span class='note-inline'>(上音府顧野王俯謂首也古今正字俯曲也從人府聲下力矩反廣雅曲也說文從人婁聲也)</span>。</p>
<p>跼蹐<span class='note-inline'>(上渠玉反顧野王云跼不伸亦曲也古今正字從足局聲下茲亦反說文小步也從足脊音積聲)</span>。</p>
<p>塵黷<span class='note-inline'>(下同祿反蒼頡篇垢黷也說文黷謂握持垢也從黑賣聲)</span>。</p>
<p>纂曆<span class='note-inline'>(鑽夘反賈注國語纂集也考聲亦集也說文從糸算息管反聲也或從艸也)</span>。</p>
<p>櫛沐<span class='note-inline'>(上阻瑟反禮記髮晞用象櫛梳比之惣名從木節聲)</span>。</p>
<p>[今*戈]亂<span class='note-inline'>(坎含反孔注尚書[今*戈]亦勝也大傳[今*戈]者克也說文亦勝也從戈今聲傳從甚作戡音竹甚反与本義乖)</span>。</p>
<p>輪奐<span class='note-inline'>(下歡貫反考聲奐彩明皃也蒼頡篇亦文章皃也說文一日犬也從双音拱敻省聲)</span>。</p>
<p>瓊礎<span class='note-inline'>(上葵營反下初呂反主奴楚辭柱舄日礎古今正字從石楚聲)</span>。</p>
<p>銅㧺<span class='note-inline'>(下談合反傳作此杳非也)</span>。</p>
<p>軒檻<span class='note-inline'>(下咸減反孔注尚書檻闌也說文檻亦櫳也從木監聲傳從車作轞轞亦車聲与本義乖也)</span>。</p>
<p>訇磕<span class='note-inline'>(上呼宏反聲類音大也說文從言勻省聲下看割反考聲石相磕聲也字指云大聲說文從石盇聲傳從石作磕非也)</span>。</p>
<p>夾紵<span class='note-inline'>(下除慮反周禮紵麻草也鄭玄注云白而細曰紵說文檾音頃属也從系宁聲)</span>。</p>
<p>溢廡<span class='note-inline'>(下無甫反釋名大屋曰廡說文從广音儼無聲)</span>。</p>
<p>不曒<span class='note-inline'>(澆杳反埤蒼云曒明也說文從日敫晈堯反聲)</span>。</p>
<p>浡澥<span class='note-inline'>(上蒲沒反下諧買反文字典說浡澥海名也並從木孛解俱聲)</span>。</p>
<p>鏗鍧<span class='note-inline'>(下花泓反考聲鏗鍧鍾聲正作此鍧也傳從宏作鋐撿字書無此字)</span>。</p>
<p>詆訶<span class='note-inline'>(低禮反許多反說文詆訶也方言訶亦怒也並從言氐可皆聲)</span>。</p>
<p>挺冲和<span class='note-inline'>(庭頂反考聲挺特也正作此挺傳從手作挺非也)</span>。</p>
<p>恂恂<span class='note-inline'>(音荀)</span>。</p>
<p>嘉猷<span class='note-inline'>(上音家下音由孔注尚書猷謀也說文或為繇也)</span>。</p>
<p>頡頏<span class='note-inline'>(上賢結反下航浪反毛詩傳飛而上曰頡飛而下曰頏說文從頁吉亢皆聲也)</span>。</p>
</div>
<div class='div-other'><a id='mulu4778' />
<p class='h2'>大唐三藏玄奘法師本傳卷第八</p><p>註解<span class='note-inline'>(朱喻反廣雅注識也埤蒼注解也古今正字從言主聲与注同)</span>。</p>
<p>電燿<span class='note-inline'>(上田見反穀梁傳電霆也說文陰陽激燿也從雨申聲下遙笑反正從火作燿大傳從足作躍音藥本義殊乖)</span>。</p>
<p>頒於<span class='note-inline'>(上八蠻反考聲頒布也說文從頁分聲)</span>。</p>
<p>稾街<span class='note-inline'>(上高老反案玉篇正槀字不從艸傳從艸作藁俗也今不取也)</span>。</p>
<p>蒟醬<span class='note-inline'>(俱雨反漢書南越食唐象蒟醬音義曰木似穀樹其葉如桑葉作醬醋美蜀人珍之或從木作枸傳從酉作[葋-月+酉]非也)</span>。</p>
<p>昭晣<span class='note-inline'>(下折列反考聲晣光明也說文昭晣亦明也從日折聲)</span>。</p>
<p>函杖<span class='note-inline'>(上合甘反毛詩箋云函容也禮記席間函杖是也說文象形古體函從弓弓音頷亦聲)</span>。</p>
<p>披閱<span class='note-inline'>(音悅)</span>。</p>
<p>自鄶<span class='note-inline'>(光會反杜注左傳鄶在榮縣密縣東北有鄶國)</span>。</p>
<p>紕紊<span class='note-inline'>(上匹弭反鄭注禮記云紕猶錯也文字典說文紕亦繆從糸比聲下聞慍反孔注尚書紊乱也說文從糸文聲傳從木作柰非本義)</span>。</p>
<p>圓穹<span class='note-inline'>(丘弓反尒雅穹蒼蒼天也又大也說文從穴弓聲)</span>。</p>
<p>浩汗<span class='note-inline'>(上豪告反下寒幹反孔注尚書曰浩汗盛大也說文並從水告干皆聲)</span>。</p>
<p>縈纏<span class='note-inline'>(上恚營反下直連反)</span>。</p>
<p>鼷鼠<span class='note-inline'>(系雞反前文已釋訖)</span>。</p>
<p>崑閬<span class='note-inline'>(下即蕩反廣雅崑崙有三山名閬風阪懸圃說文門高也從門良聲)</span>。</p>
<p>蛛蝥<span class='note-inline'>(上猪俱反下莫候反爾雅蜘蛛即蛛蝥也方言秦晉之間謂蜘蛛或為蟊也與蝥同說文並從虫也)</span>。</p>
<p>汪汪<span class='note-inline'>(烏黃反)</span>。</p>
<p>摸揩<span class='note-inline'>(上莫蒲反下口騃反)</span>。</p>
<p>搢紳<span class='note-inline'>(上津燼反禮記端畢紳搢笏是也鄭注云搢插也說文從手晉聲下失真反孔注論語紳大帶也廣雅紳束也說文從糸申聲)</span>。</p>
<p>以檄<span class='note-inline'>(奚的反釋名檄者激也說文從木敫[目*交]堯反聲)</span>。</p>
<p>[言*(遻-(這-言))][言*(遻-(這-言))]<span class='note-inline'>(昴各反顧野王[言*(遻-(這-言))][言*(遻-(這-言))]正直之言皃也古今正字亦警也或為㖾也或作㦍從言㖾聲)</span>。</p>
<p>悃悃<span class='note-inline'>(坤兖反王注楚辭悃悃志純一也廣雅悃亦至說文從心困聲)</span>。</p>
<p>婓婓<span class='note-inline'>(孚非反文字典說婓婓往來皃也從女非聲)</span>。</p>
<p>連鑣<span class='note-inline'>(下表苗反考聲正作此鏕傳從馬作䮽俗字非也)</span>。</p>
<p>筌蹏<span class='note-inline'>(上七緣反顧野王云捕魚竹笱也說文從竹全聲傳從草作荃俗字也下弟黎反顧野王蹄所以取兔之具說文從足虒音提傳作蹄俗字)</span>。</p>
<p>壼奧<span class='note-inline'>(坤衮反尒雅宮中衖謂<span class='corr'>壼</span>鄭注巷舍間道也說文亦宮中道也亞象官垣道塗上之刑下擙告反郭注爾雅室中隱奧之處也說文從冂掬音居六反聲衖音巷)</span>。</p>
<p>悱悱<span class='note-inline'>(妃尾反字書悱悱心欲捔論語云心憤憤口悱悱是也說文從心非聲也)</span>。</p>
<p>翳薈<span class='note-inline'>(上翳計反毛詩傳草木自蔽曰翳說文蓋也從殹羽聲從草俗字下烏會反說文薈草多皃也從艸會聲也)</span>。</p>
<p>殄彼<span class='note-inline'>(上音殿孔注尚書殄絕也廣疋殄盡也說文從反㐱聲也)</span>。</p>
<p>紐者<span class='note-inline'>(女九反廣雅紐束也說文紐系也一日結不可解者也從糸丑聲)</span>。</p>
<p>聯華<span class='note-inline'>(上列䖍反)</span>。</p>
<p>求蠧<span class='note-inline'>(都戶反)</span>。</p>
<p>覶縷<span class='note-inline'>(上理戈反左思吳都賦云難得而覶覶縷縷猶委曲也說文好也從見[辭-辛]音乱聲傳從爾作覼非)</span>。</p>
<p>蓄疑<span class='note-inline'>(上抽六反孔注尚書蓄積也顧野王蓄聚也古今正字從艸畜聲也)</span>。</p>
<p>聆音<span class='note-inline'>(歷丁反蒼頡篇聆聽也太玄經聆竹以為管是也說文聽也從耳令聲)</span>。</p>
<p>風飆<span class='note-inline'>(必遙反爾雅扶搖謂之飇郭注云暴風從上下者說文從風猋聲猋音同上)</span>。</p>
<p>驤首<span class='note-inline'>(削羊反漢書臣馬驤騰起也驤亦馳也文瓚低昴也從馬襄聲)</span>。</p>
<p>曼倩<span class='note-inline'>(上音万案漢書東方朔字也)</span>。</p>
<p>綽有<span class='note-inline'>(上昌略反毛詩傳綽寬也爾雅綽緩也說文從糸卓聲)</span>。</p>
<p>肈生<span class='note-inline'>(朝小反爾雅肈始也說文始開也或作肁義亦同)</span>。</p>
<p>深疵<span class='note-inline'>(自茲反)</span>。</p>
<p>淄澠<span class='note-inline'>(上止師反水名在齊州界下綿典反亦水名河南界)</span>。</p>
<p>金鍮<span class='note-inline'>(下餢兜他候反)</span>。</p>
<p>學殫<span class='note-inline'>(多安反孔注尚書殫盡也說文從歺單聲)</span>。</p>
<p>勁節<span class='note-inline'>(上經脛反說文勁強也從力巠聲)</span>。</p>
<p>捃摭<span class='note-inline'>(上居運反下之石反方言捃取說文摭拾也並從手君庶皆聲)</span>。</p>
<p>含膠<span class='note-inline'>(音交)</span>。</p>
<p>潢洿<span class='note-inline'>(上音黃下音烏左傳潢汙行潦之水也杜注云潢汙水也說文潢積水池也並從水黃夸皆聲)</span>。</p>
<p>愚愞<span class='note-inline'>(奴乱反杜注左傳愞也古今正字從心耎聲也)</span>。</p>
<p>其月冊<span class='note-inline'>(音策)</span>。</p>
<p>締構<span class='note-inline'>(上音提王注楚辝締結也說文結不解也從糸帝聲)</span>。</p>
<p>緗史<span class='note-inline'>(音想良反考聲緗淺黃色也亦緝釋名緗物生之色也文字典說云從糸相聲)</span>。</p>
<p>媯汭<span class='note-inline'>(上軌為反下蕤銳反案漢書媯汭者媯水之汭帝舜所居也水北曰汭說文從女為聲)</span>。</p>
<p>彤管<span class='note-inline'>(音同黃雅彤赤也說文丹飾也從丹彡聲)</span>。</p>
<p>匳鏡<span class='note-inline'>(音簾考聲似合而有棱節所以斂物也字書鏡匳也古今正字盛香器也亦鏡器也或為籢字)</span>。</p>
<p>興葺<span class='note-inline'>(七立反王注楚辝葺累也杜注左傳葺補理也說文從草咠聲)</span>。</p>
<p>邠郊<span class='note-inline'>(筆旻反上文已釋)</span>。</p>
<p>遐峙<span class='note-inline'>(下持里反考聲山特立也或從止作峙也)</span>。</p>
<p>馳騖<span class='note-inline'>(無遇反爾雅騖強也顧野王騖馳也說文從馬敄聲)</span>。</p>
<p>慶㭓<span class='note-inline'>(皮免反考聲慶㭓字正作㭓也今傳作抃俗字也)</span>。</p>
<p>陳荄<span class='note-inline'>(古來反方言東齊謂根曰荄說文草根也從艸亥聲)</span>。</p>
<p>坳塘<span class='note-inline'>(厄交反顧野王坳不平也說文從土幼聲)</span>。</p>
<p>浚壑<span class='note-inline'>(荀俊反廣雅浚溢也郭注爾雅浚上所以深之也說文從水夋聲下火各反顧野王壑猶谿谷也古今正字壑亦溝也)</span>。</p>
<p>蜉蝣<span class='note-inline'>(上音浮下音由毛詩傳曰蜉蝣渠略也朝生夕死也說文並從虫也)</span>。</p>
<p>仙驥<span class='note-inline'>(下飢義反說文驥千里之馬孫所相者也從馬冀聲)</span>。</p>
</div>
<div class='div-other'><a id='mulu4779' />
<p class='h2'>大唐三藏玄奘法師本傳卷第九</p><p>摛<span class='note-inline'>(上恥知反上文已釋)</span>。</p>
<p>較其<span class='note-inline'>(江岳反廣雅較明也尚書大傳較其志見其事說文從車友聲)</span>。</p>
<p>叡藻<span class='note-inline'>(上恱稅反下遭老反考聲正作此藻傳從手作[卄/操]非)</span>。</p>
<p>[苴/(夒-頁)]樂<span class='note-inline'>(跪為反尚書夔舜臣典八音雖象有角手人面之形)</span>。</p>
<p>巳簨<span class='note-inline'>(詢允反考聲簨簨懸鍾鼓架也橫曰虡竪曰簨說文並從竹也虡音巨)</span>。</p>
<p>鳳翥<span class='note-inline'>(諸慮反方言翥舉也說文亦飛舉也從羽者聲)</span>。</p>
<p>無畺<span class='note-inline'>(繈香反考聲界也境也說文義同從畕三其界盡也或作彊傳從弓作彊非也)</span>。</p>
<p>多虧<span class='note-inline'>(去危反考聲正作虧今傳從霍作虧俗字也)</span>。</p>
<p>驚惕<span class='note-inline'>(汀歷反)</span>。</p>
<p>慊懇<span class='note-inline'>(上謙簞反考聲情切也鄭注禮記慊之言猒也說文從心兼聲下口佷反鄭注考工懇堅忍皃也廣雅懇誠也說文懇美皃也從心貇口本反聲)</span>。</p>
<p>蒙賚<span class='note-inline'>(來大反爾雅賚賜也孔注尚書賚[├/(司-口)]也古今正字從貝來聲也)</span>。</p>
<p>貽彩<span class='note-inline'>(上以之反郭注云貽遺也傳也說文從貝台聲)</span>。</p>
<p>婕妤<span class='note-inline'>(上子葉反下[├/(司-口)]諸反聲類漢有婦官曰婕妤以其接幸者也說文婕妤並女俱從女建音[├/(司-口)]上同聲也或作嬩也傳作此[女*宇]非也)</span>。</p>
<p>椒闈<span class='note-inline'>(雨歸反爾雅官中門謂之闈郭注云謂相通小門也說文從門韋聲也)</span>。</p>
<p>嚫施<span class='note-inline'>(初靳反正嚫字從口作今傳從貝作䞋未詳)</span>。</p>
<p>匠鐫<span class='note-inline'>(子緣反案考聲切韻正作此鐫作鎸俗字)</span>。</p>
<p>豐碣<span class='note-inline'>(乾烈反班固集碣立石紀功也說文特立石也從石曷音褐聲)</span>。</p>
<p>重櫨<span class='note-inline'>(下魯都反說文薄櫨柱上枅也從木盧聲)</span>。</p>
<p>雲楣<span class='note-inline'>(美悲反爾雅楣謂之梁郭注云門上橫梁也從木眉聲)</span>。</p>
<p>頵鬱<span class='note-inline'>(上委倫反下熅物反)</span>。</p>
<p>遒楗<span class='note-inline'>(上就由反毛詩傳遒固也說文從辵酋聲下音健鄭注禮記揵壯也說文從木建聲)</span>。</p>
<p>瑣瑣<span class='note-inline'>(蘇果反爾雅瑣瑣小也郭注云皆才器細陋之皃也說文從王[肖-月+貝]音[├/(司-口)]上同聲傳㑿非也)</span>。</p>
<p>扈從<span class='note-inline'>(胡古反廣雅扈賤人之稱為人所使也說文從邑戶聲)</span>。</p>
<p>篔簹<span class='note-inline'>(上音雲下黨即反左思吳都賦箭篔簹箖音林箊音於劉良注云皆竹名也並從竹傳從艸非也)</span>。</p>
<p>鳳凰<span class='note-inline'>(胡光反考聲切韻正作凰字從凡傳從鳥作[鳥*皇]俗字非也)</span>。</p>
<p>陳堡<span class='note-inline'>(保老反聲高土也古今正字從土保聲)</span>。</p>
<p>遄速<span class='note-inline'>(上殊緣反爾雅遄速也毛詩傳遄疾也說文從辵耑聲)</span>。</p>
<p>駑駘<span class='note-inline'>(弩胡反下代來反廣雅駑猶駘也顧野王駘亦駑也說文並從馬奴台皆聲)</span>。</p>
<p>逸躁<span class='note-inline'>(音竈)</span>。</p>
<p>縶意<span class='note-inline'>(陟立反毛詩傳縶絆也或作[馬/糸]說文從糸執聲)</span>。</p>
<p>穿窬<span class='note-inline'>(下庾朱反考聲云穿木戶也宋忠注太玄經窬亦穿也鄭注禮記門旁窬也亦穿牆為之圭矣古今正字從穴俞聲)</span>。</p>
<p>鎬京<span class='note-inline'>(上音浩尚書武王所都也毛詩王在在鎬是也說文武王所都長安西從金高聲)</span>。</p>
<p>建郛<span class='note-inline'>(音孚杜注左傳郛郭也說文從邑孚聲)</span>。</p>
<p>[肸-月+目]響<span class='note-inline'>(上欣訖反考聲謂聲流布也說文正作䏌肸肸動作不安也從肉八也)</span>。</p>
<p>偓齪<span class='note-inline'>(於角反下雙犖反應劭漢書注云䠎嚙急促之皃考聲亦楄促皃也說文從人屋聲或從足作䠎說文齪從足從齒聲也)</span>。</p>
<p>蓽門<span class='note-inline'>(上賓蜜反杜注左傳蓽門柴門也說文從艸畢聲)</span>。</p>
</div>
<div class='div-other'><a id='mulu4780' />
<p class='h2'>大唐三藏玄奘法師本傳卷第十</p><p>[斖-且+(烈-列+酉)][斖-且+(烈-列+酉)]<span class='note-inline'>(微匪反考聲云美也毛詩傳[斖-且+(烈-列+酉)][斖-且+(烈-列+酉)]勉也古今正字[斖-且+(烈-列+酉)][斖-且+(烈-列+酉)]微微也時[斖-且+(烈-列+酉)][斖-且+(烈-列+酉)]而過中是也)</span>。</p>
<p>耽耽<span class='note-inline'>(荅含反賈注國語媅嗜也說文媅樂也或作躭媅酖也)</span>。</p>
<p>汲汲<span class='note-inline'>(音急)</span>。</p>
<p>雲瑞<span class='note-inline'>(音睡)</span>。</p>
<p>竀基<span class='note-inline'>(上丑生反蒼頡篇窺也說文正視也從穴正見正亦聲也)</span>。</p>
<p>謦欬<span class='note-inline'>(上輕挺反傳從口作[口*磬]俗字也下開愛<span class='corr'>反</span>傳從口作咳何來非也[├/(司-口)]本義乖)</span>。</p>
<p>千楨<span class='note-inline'>(知盈反郭注爾雅云女楨木也葉冬不落說文堅木也從木貞聲也)</span>。</p>
<p>喘息<span class='note-inline'>(川兖反)</span>。</p>
<p>嗚噎<span class='note-inline'>(上屋吳反下煙結反)</span>。</p>
<p>翌日<span class='note-inline'>(蠅職反与此翊同也)</span>。</p>
<p>舟檝<span class='note-inline'>(音接)</span>。</p>
<p>籧篨<span class='note-inline'>(上音渠下音除許注淮南子云籧篨草席也方言宋魏之間謂簟麤者為籧篨也說文義同並從竹遽除聲)</span>。</p>
<p>葬滻<span class='note-inline'>(山眼反說文水出京兆藍田谷入灞從水產聲)</span>。</p>
<p>悲笳<span class='note-inline'>(古遐反顧野王今樂器有笳卷葭葉吹之或為葭古今正字從竹加聲)</span>。</p>
<p>悽挽<span class='note-inline'>(下無遠反聲類挽引也或從車作輓古今正字從手免聲)</span>。</p>
<p>溢[泳-永+(?/良)]<span class='note-inline'>(下羊尚反漢書音義曰水無厓際皃也古今正字從水養聲)</span>。</p>
<p>琅玕<span class='note-inline'>(上音郎下音于孔注尚書琅玕皆石似珠者山海經崑崙山有琅玕樹說文皆從玉良干俱聲)</span>。</p>
<p>鉗鍵<span class='note-inline'>(上儉炎反方言鉗害也說文以䥫結束也從金甘聲下奇偃反鄭注周禮鍵籥也方言自關而東陳楚之間謂籥為鍵說文從金建聲)</span>。</p>
<p>怏怏<span class='note-inline'>(約向反說文不服皃也說文從心央聲)</span>。</p>
<p>根系<span class='note-inline'>(奚計反爾雅系繼也說文系亦繫也從系[必-心]音撇聲)</span>。</p>
<p>濛氾<span class='note-inline'>(上木洪反下辭里反爾雅云西至日所入為太濛郭注云即濛氾也並從水也)</span>。</p>
<p>其盾<span class='note-inline'>(殊允反鄭注周禮盾于櫓之屬也又曰盾可以藩蔽者也說文亦瞂也所以扜身也蔽曰象形之字也)</span>。</p>
<p>解頥<span class='note-inline'>(以伊反方言頤頷也說文從頤音移頁聲)</span>。</p>
<p>沍<span class='note-inline'>(上音戶)</span>。</p>
<p>貙豻<span class='note-inline'>(上寵誅反郭注爾雅貙虎之大者為豻貙似貍也異物銘曰貙出公牛變化若神當其為虎不識為人植牙哮赫不避所親不可同居難与為鄰說文從豸音雉區聲下[打-丁+卉]幹反豻胡犬也說文胡大野狗從豸于聲)</span>。</p>
<p>酋長<span class='note-inline'>(似油反文[求*頁]曰羌胡名大帥曰酋如中國言魁帥也說文從酉水半見於上也)</span>。</p>
<p>鍾玦<span class='note-inline'>(涓穴反杜注左傳玦如環而鈌不連也說文從王夬聲)</span>。</p>
<p>蕙芷<span class='note-inline'>(上音惠下音止郭注山海經蕙香草也又白芷一名白[卄/((厂-一)*臣*〡)]也古今正字並從艸惠止俱聲)</span>。</p>
<p>赳赳<span class='note-inline'>(居黜反毛詩傳赳赳武夫之皃也郭注爾雅赳謂壯健也說文輕勁有才從走[┴*├]聲)</span>。</p>
<p>不嚏<span class='note-inline'>(音帝毛詩箋云汝愚我心如是我則嚏也蒼頡篇噴也說文悟氣解也從口疐音同)</span>。</p>
<p>敷愉<span class='note-inline'>(与朱反鄭注論語愉顏色和也廣雅愉喜也說文從心喻聲也)</span>。</p>
<p>發斂<span class='note-inline'>(下廉贍反正作此斂傳從歹音殘作殮俗字也)</span>。</p>
<p>儭服<span class='note-inline'>(上楚憖反考解藉也儭身衣也從衣)</span>。</p>
</div></div>
<p class='juan'>一切經音義卷第八十三</p>
</div><!-- end of div[@id='body'] -->
</body></html>