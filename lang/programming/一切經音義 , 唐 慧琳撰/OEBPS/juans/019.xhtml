<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu708' />一切經音義卷第十九</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">音大方廣十輪經八卷　慧琳</p>
<p style="margin-left:1em">大集須彌藏經二卷　慧琳</p>
<p style="margin-left:1em">大集大虛空藏經八卷　慧琳</p>
<p style="margin-left:1em">虛空孕菩薩經二卷　玄應</p>
<p style="margin-left:1em">虛空藏菩薩經一卷　玄應</p>
<p style="margin-left:1em">虛空藏菩薩神呪經一卷　玄應</p>
<p style="margin-left:1em">虛空藏菩薩求聞持經一卷　慧琳</p>
<p style="margin-left:1em">觀虛空藏菩薩經一卷　慧琳</p>
<p style="margin-left:1em">虛空藏菩薩問七佛經一卷　慧琳</p>
<p style="margin-left:1em">菩薩念佛三昧經六卷　玄應</p>
<p style="margin-left:1em">方等念佛三昧經十卷　慧琳</p>
<p style="margin-left:1em">般舟三昧經三卷　慧琳</p>
<p style="margin-left:1em">大集賢護經五卷　慧琳</p>
<p style="margin-left:1em">無言童子經二卷　玄應</p>
<p style="margin-left:1em">大集譬喻王經二卷　慧琳</p>
<p style="margin-left:1em">大哀經八卷　慧琳</p>
<p style="margin-left:1em">阿差末經七卷　慧琳</p>
<p style="margin-left:1em">寶女所問經三卷　慧琳</p>
<p style="margin-left:1em">無盡意菩薩經六卷　慧琳</p>
<p style="margin-left:1em">自在王菩薩經二卷　玄應</p>
<p style="margin-left:1em">奮迅王所問經二卷　玄應</p>
<p style="margin-left:2em">右二十一經八十一卷。</p>
</li>
</ul></div>
<div class='div-other'><a id='mulu709' />
<p class='h1'>大方廣十輪經</p>
<div class='div-other'><a id='mulu710' />
<p class='h2'>第一卷</p><p class="byline">慧琳撰</p><p>浚流<span class='note-inline'>(詢俊反郭注爾雅云浚深也廣雅溢也入也集訓云水急流也說文抒也從水從夋省聲或作[濾-(七/思)+(一/谷)]亦作[貝*睿])</span>。</p>
<p>駛流<span class='note-inline'>(師利反蒼頡篇水流疾也考聲速也說文從馬史聲)</span>。</p>
<p>賑給<span class='note-inline'>(真刃真忍二反總通爾雅賬富也郭注云隱賑富有也考聲云救也給也濟也韻詮賜也或作䝩形聲字)</span>。</p>
<p>阿波摩羅<span class='note-inline'>(梵語訛略不正也正梵音云阿跛婆麼二含囉虐鬼總名也)</span>。</p>
<p>記莂<span class='note-inline'>(彼列反佛受記分別其事也)</span>。</p>
</div>
<div class='div-other'><a id='mulu711' />
<p class='h2'>第二卷</p><p>璫環<span class='note-inline'>(上音當耳飾珠也下音還韻英云環珮也即耳[車*豦]也形如輪亦耳中之寶飾也)</span>。</p>
<p>環釧<span class='note-inline'>(上環臂釧也或以象牙作環而以七寶鈿之或用金銀作如環之象下州戀反釧亦環也皆臂腕之寶飾也)</span>。</p>
<p>緻密<span class='note-inline'>(馳利反考聲云繒帛密也鄭注禮記緻亦密也爾雅縷謂之緻郭注云襤縷袂緻也練也形聲字)</span>。</p>
<p>推山<span class='note-inline'>(他雷反考聲推排也去也說文從手從<span class='corr'>隹</span>省聲也)</span>。</p>
<p>欲[((甘/肉)*犬)/土]<span class='note-inline'>(音押集訓云鎮也笮也會意字也)</span>。</p>
</div>
<div class='div-other'><a id='mulu712' />
<p class='h2'>第三卷</p><p>三摩跋提<span class='note-inline'>(梵語也或云三摩鉢底唐云等至定之異名也)</span>。</p>
<p>餚饍<span class='note-inline'>(上效交反俗也正作[爻/肉]韻詮云[爻/肉]脯羞也考聲木果之屬也賈注國語云爼也毛詩傳曰豆實也鄭玄曰爼[醢-右+(乞-乙+口)]也說文啖也從肉爻聲下音善亦俗字也正作膳顧野王云今之美物日珍膳韻英云羞牲肉也說文具食也從肉善聲也)</span>。</p>
<p>麝香<span class='note-inline'>(時夜反郭注山海經云麝香獸也似麞而處深山險徑中雄者口有牙臍中有香雌者無牙亦無香經文作[石/香]非也)</span>。</p>
<p>[(臾-臼+?)/貝]客<span class='note-inline'>(上音古鄭注周禮云通物曰商居賣曰[(臾-臼+?)/貝]杜注左傳云坐販也鄭注禮記云[(臾-臼+?)/貝]物貴賤也爾雅[(臾-臼+?)/貝]市也白虎通云[(臾-臼+?)/貝]固也守固物待民來以求利也古今正字坐[(臾-臼+?)/貝]賣售也從貝[臾-臼+?]聲[臾-臼+?]音古說文云[(臾-臼+?)/貝]從人自癰蔽也左右象蔽形也經作估非也)</span>。</p>
<p>擣簁<span class='note-inline'>(上刀老反韻英云擣築也古作[舂/壽]俗作㨶非也下師滓反又所買反韻英云簁羅也考聲云竹器也用羅藥從竹徙聲)</span>。</p>
<p>蘧麥<span class='note-inline'>(具干反韻英云蘧麥草也即蕪麥也從草遽聲或作[卄/豦]亦通)</span>。</p>
<p>稗莠<span class='note-inline'>(上牌賣反杜注左傳云草也似稻而非稻也下音酉毛詩傳曰莠似禾而非禾待穟出方知別也說文形聲字也)</span>。</p>
<p>穟既<span class='note-inline'>(隨萃反韻英云禾頴也毛詩曰禾頴穟也字統云禾黍盛貎或作穗亦作[卄/遂]衛宏作穟樊恭作穟並通)</span>。</p>
<p>田畯<span class='note-inline'>(遵浚反鄭注周禮云古之先田教民者曰畯爾雅畯田夫也掌田之官也形聲字)</span>。</p>
</div>
<div class='div-other'><a id='mulu713' />
<p class='h2'>第四卷</p><p>挽箭<span class='note-inline'>(萬返反引弓也從手)</span>。</p>
<p>蹹彼<span class='note-inline'>(談合反踐也)</span>。</p>
<p>軻藍塚間<span class='note-inline'>(梵語也眾多亂冢處也)</span>。</p>
<p>欲撲<span class='note-inline'>(龐邈反韻英兩手搏投於地曰撲)</span>。</p>
<p>舐足<span class='note-inline'>(時爾反韻詮云以舌取物也說文從舌氏聲或作狧[隊-(阿-可)+舌]又作舐咶五體皆古人隨自意作之也)</span>。</p>
<p>俸祿<span class='note-inline'>(上縫用反考聲云俸祑也奉也古今正字從人奉聲奉字說文從[舉-與+山]從手今隸書訛略也[舉-與+山]音峯也)</span>。</p>
</div>
<div class='div-other'><a id='mulu714' />
<p class='h2'>第五卷</p><p>編椽<span class='note-inline'>(上必綿反下音傳)</span>。</p>
<p>棘朿<span class='note-inline'>(上兢憶反下此漬反上二種皆邪見外道)</span>。</p>
<p>捉攬馬一毛<span class='note-inline'>(勒敢反大海中有羅剎國彼羅剎眾常食生人有大悲菩薩化為天馬飛往彼國救彼食之人事具在佛本行集經及正法念經等皆同此說且略言耳)</span>。</p>
</div>
<div class='div-other'><a id='mulu715' />
<p class='h2'>第六卷</p><p>舌噤<span class='note-inline'>(琴禁反此前音義中地藏十輪經中已具釋此不重說)</span>。</p>
</div>
<div class='div-other'><a id='mulu716' />
<p class='h2'>第七卷</p><p>輾断<span class='note-inline'>(女展反亦前音義中已具說下断俗字也正從㡭斷㡭音絕也)</span>。</p>
<p>輾除<span class='note-inline'>(亦音女展反司馬彪注莊子云蹍蹈也廣雅履也與前輾字義相通故不言耳)</span>。</p>
</div>
<div class='div-other'><a id='mulu717' />
<p class='h2'>第八卷<span class='note-inline'>(文易無可音訓)</span></p></div></div>
<div class='div-other'><a id='mulu718' />
<p class='h1'>大集須彌藏經</p>
<div class='div-other'><a id='mulu719' />
<p class='h2'>上卷</p><p class="byline">慧琳撰</p><p>蚊蝱<span class='note-inline'>(上勿分反下孟耕反考聲蟲名聲類蝱似蠅而大也說文蚊䖟並齧人飛蟲也蚊或從䖵作蟁又作[門@蟲]或作[氏/(虫*虫)/日]並古字也蝱從䖵亡聲經作蝱俗字也亦行用久矣難改䖵音昆)</span>。</p>
<p>蝗蟲<span class='note-inline'>(上濩光反考聲云食禾蟲也禮記云蝗災蟲也蒼頡篇云蝗螽也說文從虫皇聲下逐融反爾雅有足曰蟲無足曰豸說文蟲從三虫䖝音暉鬼反螽音終豸音雉)</span>。</p>
<p>險壙<span class='note-inline'>(上杴撿反考聲云險阻也危也從阜僉聲下苦晃反孔注尚書云曠空也蒼頡篇云光也疏曠也廣雅大也從土廣聲有從日亦通)</span>。</p>
<p>蓊蔚<span class='note-inline'>(上屋孔反下愇律反蒼頡篇云蓊蓊草木盛貌也古今正字並從草翁尉皆聲也)</span>。</p>
<p>廣陿<span class='note-inline'>(咸甲反顧野王云陿迫隘不廣大也古今正字從[阜-十]匧音謙叶反或作陜為濫陜州字迷入也經從犬作狹錯用非本字也)</span>。</p>
<p>入一豆[禾*會]<span class='note-inline'>(口外反字林[禾*會]粗糠也說文從禾會聲)</span>。</p>
<p>麁獷<span class='note-inline'>(虢猛反案獷者猶性猛惡佷戾也說文謂犬獷惡不可附近也從犬廣聲)</span>。</p>
<p>搔䤈<span class='note-inline'>(上桑到反下馨鷄反陀羅尼句也)</span>。</p>
<p>災雹<span class='note-inline'>(龐剝反鄭注禮記云陽氣為陰氣迫脅之凝而為雹說文云雨氷也從雨包聲災字經作灾俗字也)</span>。</p>
<p>底掣<span class='note-inline'>(下昌制反)</span>。</p>
<p>婢諶<span class='note-inline'>(甚林反)</span>。</p>
<p>揵咃<span class='note-inline'>(梵語<span class='corr'>揵咃</span>古譯質朴正梵音云囐馱亦真言句也)</span>。</p>
<p>毘迷踦<span class='note-inline'>(下音欺亦梵語不正也)</span>。</p>
</div>
<div class='div-other'><a id='mulu720' />
<p class='h2'>下卷</p><p>齧毒<span class='note-inline'>(研結反禮記云無齧骨說文齧噬也從齒㓞聲㓞音慳鎋反)</span>。</p>
<p>嚪步簁<span class='note-inline'>(上時燄反下音史真言句中字也)</span>。</p>
<p>谿谷<span class='note-inline'>(啟雞反爾雅云謂水注川曰谿說文山瀆無所通者曰谿從谷奚聲)</span>。</p>
<p>潦溢<span class='note-inline'>(勞到反考聲云雨落所停水也毛詩傳云行潦者流潦也禮記季夏水潦成貌也說文雨水也從水[(嶚-山+一)-小+火]聲燎音力召反)</span>。</p>
<p>蓖麻油<span class='note-inline'>(上閉迷反考聲蓖麻藥名也子斑蝥形似狗蜱故以為名或作[蔝-米+比]經從豆作豍說文豍留豆也非經義也)</span>。</p>
<p>愛羂<span class='note-inline'>(決縣反聲類羂繫取也考聲以繩捕也文字典說從冈羂聲或作罥義同)</span>。</p>
<p>躓頓<span class='note-inline'>(知利反郭注爾雅云疐頓猶倒仆也廣雅躓踏也說文從足質聲也或從叀作疐[十/田/〦/ㄙ]音專)</span>。</p>
</div></div>
<div class='div-other'><a id='mulu721' />
<p class='h1'>大集大虛空藏經</p>
<div class='div-other'><a id='mulu722' />
<p class='h2'>第一卷</p><p class="byline">興善寺不空三藏譯　慧琳撰</p><p>不[厂@((甘/肉)*犬)]<span class='note-inline'>(一艷反考聲云[厂@((甘/肉)*犬)]倦也苦也說文從厂猒聲厂音䍐猒從甘從肉從犬故犬甘肉無猒足也)</span>。</p>
<p>奮迅<span class='note-inline'>(上分問反鄭注禮記奮動也廣雅振也舒也郭注爾雅云物有力多自奮迅故以為名說文翬也翬猶飛也從奞在田上奞者戍惟反奞謂鳥張毛羽自奮故奮字從奞)</span>。</p>
<p>蘇迷盧山<span class='note-inline'>(梵語也唐云玅高山或云玅光山又曰須彌山亦梵語皆一山也)</span>。</p>
<p>涌出<span class='note-inline'>(上容腫反劉兆注公羊傳云涌騰也說文從水甬聲甬音同上經從足作踊踊躍也非經義)</span>。</p>
<p>住對面念<span class='note-inline'>(古譯經存梵意名般舟三昧或譯云諸佛立現前此言其速疾相應也即剎那頃入現前神通勝定以梵文巧妙能含多義此土難為具翻諸經中或譯為神通三昧或名一行三昧各各得少分義耳)</span>。</p>
<p>無行神通<span class='note-inline'>(行音幸耕反易上繫曰不疾而速不行而至即其義也)</span>。</p>
<p>三摩鉢底<span class='note-inline'>(梵語唐云等至即定之別名也)</span>。</p>
<p>唯然<span class='note-inline'>(上遺癸反借音字也曲禮云唯應辭也蒼頡篇云唯恭於諾也)</span>。</p>
<p>尼夜摩位<span class='note-inline'>(梵語是菩薩不退轉地也)</span>。</p>
</div>
<div class='div-other'><a id='mulu723' />
<p class='h2'>第二卷</p><p>門閫<span class='note-inline'>(苦本反鄭注禮記閫門限也古今正字從門困聲)</span>。</p>
<p>鄔馱南<span class='note-inline'>(梵語唐云偈句或云足跡)</span>。</p>
<p>[涅-土+(出/大/主)]流<span class='note-inline'>(上蒲冐反桂苑珠藂云降雨水聚合名為[涅-土+(出/大/((犀-尸)-牛+十))]流說文猝疾雨貌也從水㬥㬥亦聲也猝音村訥反)</span>。</p>
</div>
<div class='div-other'><a id='mulu724' />
<p class='h2'>第三卷</p><p>無翳<span class='note-inline'>(於計反方言翳薆也韻英蔽也廣雅障也說文華蓋也從羽殹聲也殹音同上)</span>。</p>
</div>
<div class='div-other'><a id='mulu725' />
<p class='h2'>第四卷</p><p>迦止栗那綿<span class='note-inline'>(亦名迦真隣底迦瑞鳥名也身有細耎毛非常輕好如綿絹績以為衣或為絮轉輪聖王方御此服也今雖有此鳥類非鳥也其毛麤惡不堪絹績也)</span>。</p>
<p>芬馥<span class='note-inline'>(上方文反鄭箋毛詩云芬香也方言和也郭注云香氣和調曰芬芳說文從草分聲下馮目反韓詩馥香氣貌也古今正字從香复聲复音同上)</span>。</p>
<p>頗胝迦<span class='note-inline'>(梵語寶名也此無正翻水精之類也光明瑩徹淨無瑕穢有四色之別青色或紅色紫色之異也亦神靈瑞寶也)</span>。</p>
<p>貧匱<span class='note-inline'>(逵位反鄭注禮記云匱乏也毛詩傳云匱竭也說文從匚貴聲匚音方經從食作饋義別非經義)</span>。</p>
<p>倮形<span class='note-inline'>(華瓦反借音字也顧野王云倮脫衣露袒也本音盧果反今不取也)</span>。</p>
<p>嬰諸疾病<span class='note-inline'>(上伊盈反韻詮嬰遭也縶也說文從女賏聲賏音同上經[爿-〡+厂]作非也)</span>。</p>
<p>捺落迦<span class='note-inline'>(梵語上奴割反地獄也)</span>。</p>
<p>䆫牖<span class='note-inline'>(上楚雙反考工記云在牆曰牖在屋曰䆫說文象形作囱又作[囗@小]俗從片作窗經從穴皆非正體也)</span>。</p>
<p>鉾矟<span class='note-inline'>(上莫侯反考聲正作矛矛戈類也象形字說文矛長一丈二尺建於兵車也或作矛又作矛經作鉾俗也下雙捉反廣雅矟亦矛也古今正字矟長一丈八尺也從矛肖聲經文從木作槊俗字非也)</span>。</p>
</div>
<div class='div-other'><a id='mulu726' />
<p class='h2'>第五卷</p><p>不眴<span class='note-inline'>(玄絹反王逸注楚辭云眴視貎也顧野王如今人動目密相誡語曰眴目說文目搖也從目䀏聲䀏音同上)</span>。</p>
<p>鈎鎖<span class='note-inline'>(上苟侯反廣雅鈎引也下桑果反考聲鎖連環也說文並從金勾[肖-月+貝]皆聲[肖-月+貝]音同上)</span>。</p>
<p>擐彼<span class='note-inline'>(上還慢反杜注左傳擐貫也說文從手從環省聲也)</span>。</p>
</div>
<div class='div-other'><a id='mulu727' />
<p class='h2'>第六卷</p><p>矯誑<span class='note-inline'>(上驕夭反集訓云矯詐也顧野王假稱謂之矯說文矯擅也從矢聲喬從夭今俗用從右作喬謬也)</span>。</p>
</div>
<div class='div-other'><a id='mulu728' />
<p class='h2'>第七卷</p><p>不缺<span class='note-inline'>(犬悅反蒼頡篇缺虧也說文從缶從决省聲也缶音府苟反)</span>。</p>
<p>躁動<span class='note-inline'>(遭奧反顧野王云躁亦動也鄭注論語躁者不安靜也說文從足喿聲也喿音騷到反)</span>。</p>
<p>析為<span class='note-inline'>(星績反孔注尚書云析分也說文從木斤聲)</span>。</p>
<p>一滴<span class='note-inline'>(丁歷反說文滴謂水欒注也從水啻聲或作適經文從帝作渧音丁計反渧水流下也非經義恐書寫人悞也)</span>。</p>
<p>孔隙<span class='note-inline'>(卿逆反廣雅隙裂也說文壁際小孔也從[阜-十][少/日/小]聲[少/日/小]從二小夾白經從巢作隟非也)</span>。</p>
</div>
<div class='div-other'><a id='mulu729' />
<p class='h2'>第八卷</p><p>染纈<span class='note-inline'>(上而琰反愽雅染污也考聲著也說文以繒染為深色也從水杂聲下賢結反文字集略縛繒染之解為文考聲亦謂繫絹而染之為文也古今正字從糸頡聲)</span>。</p>
<p>僮僕<span class='note-inline'>(上徒紅反下蒲卜反考聲僮謂男子有伇使也說文僮亦僕也僕從徒也仕於公曰臣仕於家曰僕並從人童菐皆聲菐音卜)</span>。</p>
<p>[(一/(匚*〡*〡*(巨-匚)))/貝]易<span class='note-inline'>(摸侯反毛詩買賣也爾雅市也說文易財曰貿從貝丣聲經作貿俗字也丣音夘)</span>。</p>
<p>流竄<span class='note-inline'>(村亂反顧野王云竄猶逃也說文隱也從鼠穴聲)</span>。</p>
<p>緊迦羅<span class='note-inline'>(經引反)</span>。</p>
<p>弭末羅<span class='note-inline'>(上迷以反)</span>。</p>
<p>阿閦婆<span class='note-inline'>(閦音蒭六反此上三句皆梵語數法名也)</span>。</p>
<p>悚慄<span class='note-inline'>(上粟勇反杜注左傳云悚懼也郭注爾雅慴也下隣窒反郭注爾雅戰慄憂慼也杜注左傳謹敬也說文並從心朿栗皆聲)</span>。</p>
</div></div>
<div class='div-other'><a id='mulu730' />
<p class='h1'>虛空孕經</p>
<div class='div-other'><a id='mulu731' />
<p class='h2'>上卷</p><p class="byline">玄應撰</p><p>空孕<span class='note-inline'>(古文[月*黽]同翼證反依字含實曰孕孕懷子也)</span>。</p>
<p>礓石<span class='note-inline'>(居良反土變為石形如薑也通俗文地多小石謂之礓礫石也)</span>。</p>
<p>寶線<span class='note-inline'>(古文綫同私賤反說文線縫衣縷也)</span>。</p>
<p>為繐<span class='note-inline'>(又作[糸*彗]二形同思銳反說文蜀白細布也凡布細而疏者謂之繐也)</span>。</p>
<p>犀牛<span class='note-inline'>(先奚反郭注爾雅云形似水牛大腹脚有三蹄黑色二角好食棘亦有一角者)</span>。</p>
<p>城隍<span class='note-inline'>(胡光反城下坑無水曰隍)</span>。</p>
</div>
<div class='div-other'><a id='mulu732' />
<p class='h2'>下卷</p><p>背大<span class='note-inline'>(又作[偕-白+月]同蒲貝反相違背也顧野王云背謂棄捨相違叛也廣雅背北也後也)</span>。</p>
</div></div>
<div class='div-other'><a id='mulu733' />
<p class='h1'>虛空藏菩薩經</p><p class="byline">玄應撰</p><p>澄霽<span class='note-inline'>(祖計反說文雨止曰霽霽猶晴也)</span>。</p>
<p>毦帶<span class='note-inline'>(如志反通俗文毛飾曰毦如刀鞘飾也)</span>。</p>
<p>踣鈐<span class='note-inline'>(蒲北反下巨炎反)</span>。</p>
<p>豉漏<span class='note-inline'>(盧厚反)</span>。</p>
<p>諾踦<span class='note-inline'>(居綺反)</span>。</p>
<p>䫂隸<span class='note-inline'>(上都我反)</span>。</p>
</div>
<div class='div-other'><a id='mulu734' />
<p class='h1'>虛空藏菩薩神呪經</p><p class="byline">玄應撰</p><p>薩皤<span class='note-inline'>(蒲何補何二反依字皤白也)</span>。</p>
<p>[口*留]牟。</p>
</div>
<div class='div-other'><a id='mulu735' />
<p class='h1'>虛空藏菩薩能滿諸願求聞持法經</p><p class="byline">慧琳撰</p><p>恰須<span class='note-inline'>(上苦夾反下粟俞反)</span>盥洗<span class='note-inline'>(上官換反顧野王凡澡洗物皆曰盥說文澡手也從臼水臨皿也)</span>。</p>
</div>
<div class='div-other'><a id='mulu736' />
<p class='h1'>觀虛空藏菩薩經</p><p class="byline">慧琳撰</p><p>駈擯<span class='note-inline'>(必進反司馬彪注莊子擯棄也古今正字從手賓聲經從人作儐通用字也)</span>。</p>
<p>圊廁<span class='note-inline'>(上七精反下測事反釋名廁或謂之圂也說文圂亦廁也廁亦圊也圊從囗青聲廁從广則聲囗音韋圂音魂穩反广音儼)</span>。</p>
</div>
<div class='div-other'><a id='mulu737' />
<p class='h1'>虛空藏菩薩問七佛陀羅尼呪經</p><p class="byline">慧琳撰</p><p>綫結<span class='note-inline'>(上仙箭反說文綫縷也或作線經作綖非也)</span>。</p>
<p>匙㪻<span class='note-inline'>(上是之反方言匕謂之匙說文從匕是聲也經從木作[木*氏]考聲謂磨上橫木也非經義下厥願反廣雅云㪻抒也蒼頡篇抒取也說文從斗䜌聲經從手作捲音權非經義䜌音力專反)</span>。</p>
<p>桔皮<span class='note-inline'>(音肩嚙反說文桔梗藥名也從木吉聲梗音古杏反)</span>。</p>
<p>諧耦<span class='note-inline'>(上戶皆反孔注尚書諧和也鄭注周禮云調也說文合也從言皆聲下五口反博雅耦亦諧也顧野王云耦猶匹也賈注國語對也說文從耒禺聲耒音雷對反)</span>。</p>
<p>銅鍼<span class='note-inline'>(下汁深反廣雅云針刺也顧野王云鍼所以綴也說文所以縫也從金咸聲或作箴亦作針刺音戚)</span>。</p>
</div>
<div class='div-other'><a id='mulu738' />
<p class='h1'>佛說菩薩念佛三昧經</p>
<div class='div-other'><a id='mulu739' />
<p class='h2'>第一卷</p><p class="byline">玄應撰</p><p>剌夵<span class='note-inline'>(上盧曷反下陟家反聲聞弟子名梵語也)</span>。</p>
<p>胄胤<span class='note-inline'>(上儔又反杜注左傳云胄即後也賈逵注國語云胄胤也說文亦胤也從肉從由聲下寅振反孔注尚書云胤猶嗣也爾雅云胤繼也說文云胤謂子孫相承續也從肉從八八者象其長幺亦象重累長也)</span>。</p>
</div>
<div class='div-other'><a id='mulu740' />
<p class='h2'>第二卷</p><p>氤氳<span class='note-inline'>(上一隣反下紆文反元氣也謂天地未分之始氣也)</span>。</p>
<p>渟流<span class='note-inline'>(狄經反埤蒼水止曰渟也)</span>。</p>
<p>派別<span class='note-inline'>(普賣反說文水之邪流別廣雅水自分出為流也)</span>。</p>
</div>
<div class='div-other'><a id='mulu741' />
<p class='h2'>第三卷</p><p>分衛<span class='note-inline'>(此言訛也正言賓荼夜此云食團謂行乞食也)</span>。</p>
<p>京畿<span class='note-inline'>(或作圻同渠衣反周禮方千里曰國畿畿限也)</span>。</p>
<p>慴伏<span class='note-inline'>(徒頰反爾雅慴懼也郭璞曰即恐懾也懾音之涉反)</span>。</p>
</div>
<div class='div-other'><a id='mulu742' />
<p class='h2'>第四卷</p><p>懟恨<span class='note-inline'>(除類反考聲懟忿也爾雅怨也說文與爾雅義同從心對聲)</span>。</p>
<p>摶食<span class='note-inline'>(徒官反顧野王云摶之令相合著也禮記無摶飯也說文從手專聲)</span>。</p>
</div>
<div class='div-other'><a id='mulu743' />
<p class='h2'>第五卷</p><p>瘡疣<span class='note-inline'>(有求反考聲疣病也謂皮膚結也古今正字亦病也從疒尤聲或從肉作肬腹音又今不取)</span>。</p>
<p>塵坌<span class='note-inline'>(盆問反考聲坌塵猥至也桂苑珠藂坌亦塵也說文從土分聲)</span>。</p>
</div>
<div class='div-other'><a id='mulu744' />
<p class='h2'>第六卷</p><p>瞚頃<span class='note-inline'>(輸閏反呂氏春秋云萬世猶一瞚也說文謂目開闔數搖也從目寅聲或作瞬經作眴非義也)</span>。</p>
<p>掘井<span class='note-inline'>(群勿反顧野王云掘謂發地廣雅穿也說文從手屈聲)</span>。</p>
</div></div>
<div class='div-other'><a id='mulu745' />
<p class='h1'>大方等大集菩薩念佛三昧經</p>
<div class='div-other'><a id='mulu746' />
<p class='h2'>第一卷</p><p class="byline">慧琳撰</p><p>楣棖<span class='note-inline'>(上媚悲反郭注爾雅云楣謂門上橫梁也說文從木眉聲下宅耕反郭璞云棖謂門兩旁木也鄭箋詩云棖門梱上水近邊者也說文從木長聲梱音坤穩反)</span>。</p>
<p>樞闔<span class='note-inline'>(上觸朱反郭注爾雅謂門戶扉樞也又謂門持樞者以為固也說文戶樞也從木區聲下含臘反爾雅云闔謂之扉即門扇也鄭注周禮云用木曰闔用竹曰扇說文闔獨閇也從門盇盇亦聲也)</span>。</p>
<p>廁窴<span class='note-inline'>(徒堅反蒼頡篇云<span class='corr'>窴</span>塞也說文義同從穴真聲)</span>。</p>
<p>傀偉<span class='note-inline'>(亦作褒古回反司馬彪注莊子云傀美也方盛也下韋鬼反埤蒼云偉大也說文奇二字並從人鬼韋皆聲經本從王作瑰瑋亦通用也)</span>。</p>
</div>
<div class='div-other'><a id='mulu747' />
<p class='h2'>第二卷</p><p>亭傳<span class='note-inline'>(徒丁反下直戀反漢家因秦十里一亭亭留也傳譯也)</span>。</p>
<p>熸燼<span class='note-inline'>(上接鹽反杜注左傳云吳楚之間謂火滅為熸下似進反鄭箋毛詩云火餘曰[盡-皿+火]杜注左傳謂火餘木也說文並從火朁聿皆聲經本從韱作熸非也從盡作燼通俗字也)</span>。</p>
</div>
<div class='div-other'><a id='mulu748' />
<p class='h2'>第三卷<span class='note-inline'>(先不音)</span></p></div>
<div class='div-other'><a id='mulu749' />
<p class='h2'>第四卷</p><p>無謇<span class='note-inline'>(居展反方言謇吃也楚詞云言不通利謂之謇吃古今正字從言蹇省聲亦作謇)</span>。</p>
</div>
<div class='div-other'><a id='mulu750' />
<p class='h2'>第五卷</p><p>嘶破<span class='note-inline'>(又作廝同先奚反蒼頡篇云廝病也言微也東齊謂聲散曰廝聲類酸疼也古無今正字從口斯聲又作[斯/言]義並同)</span>。</p>
</div>
<div class='div-other'><a id='mulu751' />
<p class='h2'>第六卷</p><p>門闑<span class='note-inline'>(又作臬同魚列反爾雅云橜謂之闑即門限也說文從門臬聲臬音同上)</span>。</p>
<p>廝伇<span class='note-inline'>(新移反字書廝伇也謂賤伇也古今正字云廝伇扈養也所使也從广斯聲)</span>。</p>
</div>
<div class='div-other'><a id='mulu752' />
<p class='h2'>第七卷<span class='note-inline'>(先不音)</span></p></div>
<div class='div-other'><a id='mulu753' />
<p class='h2'>第八卷</p><p>法鞉<span class='note-inline'>(徒刀反鄭注儀禮云鞉如鼓而小持其柄搖之者說文從革兆聲正作鞀亦作䩞鞀[鼓/召]義並同<span class='corr'>籀</span>文作[鼓/召])</span>。</p>
<p>鏝陀<span class='note-inline'>(莫槃反案經文忉利天池名也為是梵語但響其音不求字義若依字即泥鏝字乖經義)</span>。</p>
</div>
<div class='div-other'><a id='mulu754' />
<p class='h2'>第九卷</p><p>烗熱<span class='note-inline'>(口戒反廣雅云烗熾也古今正字義同從火亥聲)</span>。</p>
</div>
<div class='div-other'><a id='mulu755' />
<p class='h2'>第十卷</p><p>黏污<span class='note-inline'>(又作粘同女沾反字書云黏黏也說文相著也從黍占聲黏音胡)</span>。</p>
<p>倉廩<span class='note-inline'>(正作㐭力甚反說文云㐭穀所振入也宗廟粢盛倉黃朕㐭取之故謂之㐭從入回象屋形中有戶牖也㐭或從广禾作廩與經本同)</span>。</p>
<p>印璽<span class='note-inline'>(下思紫反天子之玉印也璽信也亦神器也說文從土作[(企-止+爾)/土]今從玉作璽)</span>。</p>
</div></div>
<div class='div-other'><a id='mulu756' />
<p class='h1'>般舟三昧經</p>
<div class='div-other'><a id='mulu757' />
<p class='h2'>上卷</p><p class="byline">慧琳新補</p><p>可[(一/(匚*〡*〡*(巨-匚)))/貝]<span class='note-inline'>(莫候反毛詩傳云賈易也韻英云貨易也說文易財也從貝丣聲丣古文夘字經作貿非也)</span>。</p>
<p>譁說<span class='note-inline'>(上音花孔注尚書云譁諠也考聲云謂誼噪也說文從言華聲經從口非也)</span>。</p>
<p>諛諂<span class='note-inline'>(上庾朱反莊子云不擇是非而言謂之諛蒼頡篇云諂從人意也孔注尚書云諛亦諂也從言臾聲經作諭非也下丑染反易曰君子上交不諂下交不嬻何休曰諂佞也鄭注禮記云諂謂傾身以有下也莊子希意道言謂之諂此時用隸書從略篆文正體從閻作讇今從略)</span>。</p>
<p>四隅<span class='note-inline'>(遇俱反韻詮云屋角也考聲云四角曰隅說文[跳-兆+反]也從阜禺聲經從山作嵎日出處山名也尚書嵎夷曰暘谷是也)</span>。</p>
</div>
<div class='div-other'><a id='mulu758' />
<p class='h2'>般舟三昧經中卷</p><p>輕㑥<span class='note-inline'>(又作敭今作易同以豉反蒼頡篇云㑥慢也謂平㑥也)</span>。</p>
<p>鶡鴨<span class='note-inline'>(胡葛反似雉鬪死乃止故武士戴冠以象之也山海經云輝諸之山多鶡鷄以其尾臿頭也亦出上黨郡下音押水鳥也)</span>。</p>
<p>謗訕<span class='note-inline'>(所姧反蒼頡篇云訕誹也論語曰惡居下流而訕上者訕謗毀也並從言)</span>。</p>
<p>蛟龍<span class='note-inline'>(梵語云宮毘羅有鱗曰蛟龍抱朴子曰母龍曰蛟龍子曰虯龍其狀似魚其身如鼉尾皮有珠郭注山海經云蛟似蛇而四脚小頭細頸頸有白嬰大者數十圍卵生子如一二斛[雝/瓦]能吞人有神力)</span>。</p>
<p>㹢攫<span class='note-inline'>(上又作猳古遐反下居縛反大母猴也善攫人好顧眄)</span>。</p>
</div>
<div class='div-other'><a id='mulu759' />
<p class='h2'>般舟三昧經下卷</p><p class="byline">慧琳新補</p><p>蜎飛<span class='note-inline'>(上恚緣反毛詩曰蜎蜎小蟲貌也蜉蝣之屬)</span>。</p>
<p>蝡動<span class='note-inline'>(上潤尹反字統云蝡蝡蟲動貌也有足曰蟲無足曰蝡廣雅作蝡或作[北/穴/瓦]說文動也從虫耎聲)</span>。</p>
<p>[饋-(中/一)+臾]遺<span class='note-inline'>(上逵位反韻英云饋餉也或從鬼作餽並形聲字也)</span>。</p>
<p>拘利<span class='note-inline'>(梵語也即諸經云俱知也數法名此當百萬)</span>。</p>
<p>那術<span class='note-inline'>(亦梵語或云那由他或云那庾多當此百千萬也)</span>。</p>
<p>喻旬<span class='note-inline'>(亦梵語或云由旬或曰由延或云踰闍那正梵音踰繕那自古聖王軍行一日程也以法筭計之即三十里也)</span>。</p>
<p>肌肉<span class='note-inline'>(上音居冝反即膚體[夗-夕+月]宍也)</span>。</p>
</div></div>
<div class='div-other'><a id='mulu760' />
<p class='h1'>大集賢護菩薩經</p>
<div class='div-other'><a id='mulu761' />
<p class='h2'>第一卷</p><p class="byline">慧琳撰</p><p>賢護<span class='note-inline'>(諸經中或在梵語名跋陀婆羅即佛在世時王舍城中賢護長者白衣菩薩即此賢劫中當來千佛此其一也請問佛說此經也)</span>。</p>
<p>一摶<span class='note-inline'>(段欒反愽雅云手握使相著也考工記中或作團字團圓也)</span>。</p>
<p>躁慼<span class='note-inline'>(上遭燥反論語云躁不安靜也賈注國語云躁擾也韻詮云急也集訓動也從足喿聲喿音桑到反下青亦反廣雅慼慼憂也或作慽古今正字從心戚聲也說文又說慼字從戉戉音越從寂省聲也)</span>。</p>
</div>
<div class='div-other'><a id='mulu762' />
<p class='h2'>第二卷</p><p>頑騃<span class='note-inline'>(上五關反左傳曰心不則德義之經曰頑古文作[罽-剡+(罩-卓+大)]廣雅頑鈍也形聲字下崖解反蒼頡篇云愚騃無知也方言云㽹癡騃也或作顀訓用同上說文馬行癡仡仡也駕馬也從馬矣聲)</span>。</p>
<p>很弊<span class='note-inline'>(上痕墾反考聲云很恨也韻詮云很戾也古今正字從彳艮聲說文艮字從目從匕今隸書因草略也彳音丑尺反墾音苦本反下毘袂反考聲云弊壞也惡也象壞敗衣形)</span>。</p>
<p>蚩笑<span class='note-inline'>(上叱支反從虫㞢聲也㞢古之字下消曜反從竹從夭從口者俗字也)</span>。</p>
<p>區別<span class='note-inline'>(曲俱反考聲云限域也爾雅五十謂之區郭璞注云雙五為數數五為區馬融注論語云如草木異類區別也說文從品品類別也從匚匚隱匿也上音兮弟反)</span>。</p>
</div>
<div class='div-other'><a id='mulu763' />
<p class='h2'>第三卷</p><p>鑪㰆<span class='note-inline'>(又作韛排二形同白薤反謂鍛鑪家用吹火令熾者)</span>。</p>
<p>諮詢<span class='note-inline'>(私遵反詢問也左傳訪問於善為諮諮親為詢諮問善道也杜注云詢問親戚之議也)</span>。</p>
<p>岌多<span class='note-inline'>(此居士子名也依字音魚及反)</span>。</p>
<p>篋笥<span class='note-inline'>(謙叶反下思吏反說文云盛衣器曰笥禮記簞笥同又鄭玄曰並盛食器也圓曰簞方曰笥簞音丹)</span>。</p>
</div>
<div class='div-other'><a id='mulu764' />
<p class='h2'>第四卷</p><p>甖水<span class='note-inline'>(於耕反方言云瓿甊罌也)</span>。</p>
<p>贊助<span class='note-inline'>(子旦反贊佐也亦導也)</span>。</p>
<p>鏗鏘<span class='note-inline'>(又作銵苦耕反下又作鎗傖二形同七羊反廣雅鏗鏘並金玉聲也形聲字也)</span>。</p>
</div>
<div class='div-other'><a id='mulu765' />
<p class='h2'>第五卷<span class='note-inline'>(文易無難字可音訓)</span></p></div></div>
<div class='div-other'><a id='mulu766' />
<p class='h1'>無言童子經</p>
<div class='div-other'><a id='mulu767' />
<p class='h2'>上卷</p><p class="byline">玄應撰</p><p>亹亹<span class='note-inline'>(微匪反亹亹猶微微也亦進貌也)</span>。</p>
</div>
<div class='div-other'><a id='mulu768' />
<p class='h2'>下卷</p><p>荏若<span class='note-inline'>(又作栠同而甚反柔木也廣雅荏弱也亦溫柔也下字冝作弱)</span>。</p>
</div></div>
<div class='div-other'><a id='mulu769' />
<p class='h1'>大集譬喻王經</p>
<div class='div-other'><a id='mulu770' />
<p class='h2'>上卷</p><p class="byline">慧琳撰</p><p>嬾憜<span class='note-inline'>(上蘭袒反下徒臥反東觀漢記云憜懶者獨不見勞孔注尚書憜懈怠也說文懶懈怠也從女賴聲或作懶也憜不敬也從心隋聲惰音同上或作媠又作惰下卷同)</span>。</p>
<p>鎧甲<span class='note-inline'>(開改反文字集略以金甲蔽身曰鎧說文鎧亦甲也從金豈聲豈音起)</span>。</p>
<p>漂將<span class='note-inline'>(匹瓢反顧野王云漂猶流也說文浮也從水票聲票音必遙反)</span>。</p>
</div>
<div class='div-other'><a id='mulu771' />
<p class='h2'>下卷</p><p>若干筩<span class='note-inline'>(動東反說文云篇斷竹也從竹甬聲)</span>。</p>
<p>坑坎<span class='note-inline'>(上客耕反郭注爾雅云坑塹也蒼頡篇壑也涵也下苦敢反周易云坎亦陷也說文並從土亢欠皆聲亢音康浪反)</span>。</p>
<p>缺崖<span class='note-inline'>(犬悅反蒼頡篇云缺虧也下雅皆反考聲崖山澗邊際岸也說文缺從缶夬聲崖從屵圭聲屵音五未反)</span>。</p>
<p>棘束<span class='note-inline'>(上矝憶反方言凡草木<span class='corr'>刺</span>人江淮之間謂之棘毛詩傳曰棘酸棗也說文小棗叢生者從竝<span class='corr'>朿</span>經本從竝束誤也下雌賜反顧野王謂木皮外有銳<span class='corr'>刺</span>者也說文木芒象形也經本從刀作<span class='corr'>刺</span>諛也是煞傷之<span class='corr'>刺</span>也)</span>。</p>
<p>欲澍<span class='note-inline'>(朱戍反淮南子云春雨之灌萬物無地而不澍無物而不生說文時雨所以澍生萬物者也從水尌聲尌音駐)</span>。</p>
<p>筋骨髓<span class='note-inline'>(上謹欣反說文筋肉之力也從肉竹竹物之多筋者也從力力象筋也經從草從角作筋非也下雖㭰反說文作髓云骨中脂也從骨隨省聲正體從隓作[阿-可+(左/左/骨)][阿-可+(左/左/骨)]音許䂓反)</span>。</p>
<p>犛牛<span class='note-inline'>(亦作氂音毛又音茅山海經曰潘侯之山有獸狀如牛而四節生毛名曰犛牛郭注云背[邱-丘+(木/尒)]皆有長毛說文西南夷長髦牛也從牛[犛-牛]聲[犛-牛]音力之反又作旄)</span>。</p>
<p>挑眼<span class='note-inline'>(眺遙反聲類挑抉也說文從手兆聲抉音涓血反)</span>。</p>
<p>沫摶<span class='note-inline'>(上音秼顧野王云沫謂水上浮沫也說文從水未聲下音團前虛空藏菩薩問佛經第四卷已釋訖)</span>。</p>
<p>水泡<span class='note-inline'>(並包反考聲云泡水上涪漚也說文從包聲)</span>。</p>
</div></div>
<div class='div-other'><a id='mulu772' />
<p class='h1'>大哀經</p>
<div class='div-other'><a id='mulu773' />
<p class='h2'>第一卷</p><p class="byline">慧琳撰</p><p>開䦱<span class='note-inline'>(為彼反國語曰䦱門而與之言賈逵曰䦱闢也闢猶開也古今正字從門為聲)</span>。</p>
<p>淟池<span class='note-inline'>(天典反集訓云淟涊也又云涊垢濁也涊音年典反)</span>。</p>
<p>庭燎<span class='note-inline'>(下曆弔反禮曰邦之大事供燌燭庭燎鄭眾曰燎火燭也以麻為之樹於門外曰大燭於門內曰庭燎皆所以照象為明也又曰門燎地燭也經文從金作錠非也郭注爾雅云錠鋤屬也廣雅曰錠謂之耨即農具也甚乖經意)</span>。</p>
</div>
<div class='div-other'><a id='mulu774' />
<p class='h2'>第二卷</p><p>寤寐<span class='note-inline'>(上音悟毛詩傳曰寤覺也蒼頡篇云睡覺而有言曰寤說文從㝱省下音彌臂反顧野王云睡而眠熟也偃息也說文臥也從夢省未聲)</span>。</p>
<p>[褒-保+瑰]異<span class='note-inline'>(上古回反埤蒼云瑰瑋珤琦也考聲云美大之貌也說文從衣瑰聲也經文從貴作潰非也)</span>。</p>
<p>愚戇<span class='note-inline'>(下卓降反訓纂云㤶戇精神不爽貌淮南子曰從管仲視伯夷則為之戇矣說文戇愚也從心從貝[絳-糸+章]音瑛降反㤶音尨巷反)</span>。</p>
<p>憺怕<span class='note-inline'>(上音淡下普伯反經曰澹慮真境怕恬靜也經從水非也)</span>。</p>
<p>瑕玼<span class='note-inline'>(上音霞下音慈)</span>。</p>
<p>[口*(強-ㄙ+口)]吃<span class='note-inline'>(上羗兩反下苦改反嗴啼哭聲也嘅嘆息之聲正作嗴嘅經中作[口*強]嘅書錯不成字也)</span>。</p>
<p>躓礙<span class='note-inline'>(上陟利反顧野王云躓猶頓也廣雅蹋也亦顛躓也從足質聲)</span>。</p>
</div>
<div class='div-other'><a id='mulu775' />
<p class='h2'>第三卷</p><p>彶彶<span class='note-inline'>(音及禮記曰彶彶如有所追而不及也顧野王云彶彶猶急急也說文急行貌也從彳及聲或從人作伋音急考聲云繫於心也趣於事也經文從水作汲書誤也)</span>。</p>
<p>貪餮<span class='note-inline'>(下天結反考聲云貪食曰餮)</span>。</p>
<p>恍惚<span class='note-inline'>(上荒廣反下音忽經文從荒作慌非也)</span>。</p>
<p>擘裂<span class='note-inline'>(上音伯又音甹覓反並通從手)</span>。</p>
</div>
<div class='div-other'><a id='mulu776' />
<p class='h2'>第四卷</p><p>愞劣<span class='note-inline'>(上奴亂反考聲云愞怯也弱也從心耎聲或從人作偄亦同)</span>。</p>
<p>亘然<span class='note-inline'>(岡鄧反集訓云亘遠過也毛詩傳曰亘遍也說文從木作亙亙竟也今時用亘字本古文亘字也說文從曰上下各一亘之意也)</span>。</p>
</div>
<div class='div-other'><a id='mulu777' />
<p class='h2'>第五卷</p><p>晧臭<span class='note-inline'>(二字並同音豪老反爾雅晧光也說文曰初出貌從日告聲或從白作皓下臭字考聲云元氣臭白者天也說文大日皡也從大古文作[自/(夼-〡)]今時用從曰從天俗字也)</span>。</p>
<p>[怡-台+龍]戾<span class='note-inline'>(上聾董反下音麗案攏戾者剛強難化也)</span>。</p>
<p>恭恪<span class='note-inline'>(上恭字從心共聲也下恪音康各反孔注尚書恪敬也古文從客作愙亦形聲字亦會意字)</span>。</p>
<p>蟲蟻<span class='note-inline'>(下宜倚反或作螘爾雅云螘蚍蜉也大螘也此字無定體先儒各隨意作之或從䖵作[蠢-春+義]又作[義/虫]亦作蛾)</span>。</p>
<p>憐傷<span class='note-inline'>(練田反集訓云憐愛也考聲哀也俗作怜經文從米作[燐-火+米]非也書錯不成字也)</span>。</p>
</div>
<div class='div-other'><a id='mulu778' />
<p class='h2'>第六卷</p><p>泛流<span class='note-inline'>(上孚梵反考聲泛浮也或作氾說文氾濫也從水乏聲也)</span>。</p>
<p>吹笙<span class='note-inline'>(青京反樂器名也世本云隨作笙象鳳皇之身正月音也說文云物生故象物貫地而生故謂之笙大者十九簧小者十三簧經作[生*欠]非也)</span>。</p>
<p>搵取<span class='note-inline'>(溫悶反說文搵沒也從手從[咼-(炯-火)+皿]省聲也)</span>。</p>
<p>詹堂<span class='note-inline'>(上音占香樹名也廣州有煎葉作之)</span>。</p>
</div>
<div class='div-other'><a id='mulu779' />
<p class='h2'>第七卷</p><p>愚騃<span class='note-inline'>(崖解反前第二卷中已具釋)</span>。</p>
<p>燒灹<span class='note-inline'>(知嫁反火爆聲也)</span>。</p>
<p>攄其<span class='note-inline'>(勅猪反考聲云攄舒也張也韻詮云散也從手慮聲)</span>。</p>
<p>逮得<span class='note-inline'>(臺柰反集訓云逮及也經作逮非也)</span>。</p>
</div>
<div class='div-other'><a id='mulu780' />
<p class='h2'>第八卷</p><p>棚閣<span class='note-inline'>(上白萠反考聲云棚棧也說文從木朋聲經從平作枰非也)</span>。</p>
<p>強霸<span class='note-inline'>(巴罵反說文云月始生魄也集訓云霸王也字統云長也從月䨣聲也古文作審)</span>。</p>
</div></div>
<div class='div-other'><a id='mulu781' />
<p class='h1'>阿差末經</p>
<div class='div-other'><a id='mulu782' />
<p class='h2'>卷第一</p><p class="byline">慧琳撰</p><p>阿差末<span class='note-inline'>(梵語也此云無盡意是菩薩名也)</span>。</p>
<p>浩晧浩晧<span class='note-inline'>(此經及前大哀等經並是西晉竺法護譯詞理虜拙質朴不妙言浩皓重書者是無量無邊之義不可測量廣大也)</span>。</p>
<p>摑裂<span class='note-inline'>(轟號反下音列此亦俗談之語隳壞之義也)</span>。</p>
<p>聖喆<span class='note-inline'>(展列反或作哲哲智也亦古字也)</span>。</p>
<p>適莫<span class='note-inline'>(丁歷反)</span>。</p>
<p>苞裹<span class='note-inline'>(音果從衣果聲)</span>。</p>
</div>
<div class='div-other'><a id='mulu783' />
<p class='h2'>第二卷</p><p>觝突<span class='note-inline'>(丁禮反或從牛作牴下鈍訥反說文從穴從犬會意字也)</span>。</p>
<p>餚饌<span class='note-inline'>(上効交反下音撰前文已具釋)</span>。</p>
<p>不存懅<span class='note-inline'>(巨魚反急速也)</span>。</p>
</div>
<div class='div-other'><a id='mulu784' />
<p class='h2'>第三卷</p><p>恬怕<span class='note-inline'>(亭間反下普百反)</span>。</p>
<p>粗舉都駮<span class='note-inline'>(上倉胡反俗字也正從三鹿粗舉者言約略也駮音邦角反廣雅駮明也鄭注考工記云駮見也漢書曰駮然易知是也)</span>。</p>
</div>
<div class='div-other'><a id='mulu785' />
<p class='h2'>第四卷</p><p>麼麼<span class='note-inline'>(莫可反三蒼云麼微也亦細小也謂微細小蟲也經文有作釆釆非也)</span>。</p>
<p>凶豎<span class='note-inline'>(古文從豆作豎殊主反小兒也謂兇悖小人也)</span>。</p>
<p>侏倀<span class='note-inline'>(正合作譸張音張留反毛詩曰譸張誑也謂相惑也經中作侏音朱侏儒也下又作倀音勅良反倀狂也非經義)</span>。</p>
</div>
<div class='div-other'><a id='mulu786' />
<p class='h2'>第五卷</p><p>坦然<span class='note-inline'>(他袒反說文坦安也廣雅坦平也經文作[怡-台+(面/且)]非也)</span>。</p>
<p>眷戀<span class='note-inline'>(居院反下力眷反眷戀猶顧視也經作惓非也)</span>。</p>
<p>芬葩<span class='note-inline'>(普花反說文芬芳也葩華也聲類取其盛貌也)</span>。</p>
<p>大猷<span class='note-inline'>(餘周反方言云東齊謂猷曰遒又亦圖也若也順也)</span>。</p>
</div>
<div class='div-other'><a id='mulu787' />
<p class='h2'>第六卷</p><p>乳哺<span class='note-inline'>(蒲墓反所謂嚼食在口吐與小孩曰哺從口甫聲)</span>。</p>
<p>痛癢<span class='note-inline'>(羊掌反或從虫作蛘經作痒非也)</span>。</p>
</div>
<div class='div-other'><a id='mulu788' />
<p class='h2'>第七卷</p><p>誘訹<span class='note-inline'>(上由首反下詢律反誘訹漸教也引也相勸也經文作憂恤非經義也)</span>。</p>
<p>村落<span class='note-inline'>(俗作落同力各反廣雅落居也人眾所居曰村)</span>。</p>
</div></div>
<div class='div-other'><a id='mulu789' />
<p class='h1'>寶女所問經</p>
<div class='div-other'><a id='mulu790' />
<p class='h2'>上卷</p><p class="byline">慧琳撰</p><p>餱糧<span class='note-inline'>(胡溝反考聲餱乾飯也經文從米作糇不成字非也)</span>。</p>
</div>
<div class='div-other'><a id='mulu791' />
<p class='h2'>中卷</p><p>帑藏<span class='note-inline'>(湯朗反集則云金帛之藏也)</span>。</p>
</div>
<div class='div-other'><a id='mulu792' />
<p class='h2'>下卷</p><p>鞠閔<span class='note-inline'>(弓六反鞠養也愛也告也閔音美殞反閔傷也痛也)</span>。</p>
<p>侁侁<span class='note-inline'>(所隣反說文侁侁徒來行貌也亦齊整貌也)</span>。</p>
<p>嫺睒<span class='note-inline'>(胡間反說文嫻雅也謂淹靜也今並為閑字也)</span>。</p>
</div></div>
<div class='div-other'><a id='mulu793' />
<p class='h1'>無盡意經</p>
<div class='div-other'><a id='mulu794' />
<p class='h2'>第一卷</p><p class="byline">慧琳撰</p><p>不瞬<span class='note-inline'>(水閏反動目也經文從旬從目作眴非也)</span>。</p>
<p>縺綿<span class='note-inline'>(上音連相續無斷也)</span>。</p>
</div>
<div class='div-other'><a id='mulu795' />
<p class='h2'>第二卷</p><p>䫌面<span class='note-inline'>(普米反說丈䫌傾頭也經文從人作俾非也)</span>。</p>
<p>撩擲<span class='note-inline'>(遼調反謂遙擲也)</span>。</p>
<p>不猗<span class='note-inline'>(音依古人用字乖僻准經義正合作依字)</span>。</p>
</div>
<div class='div-other'><a id='mulu796' />
<p class='h2'>第三卷</p><p>海濤<span class='note-inline'>(道勞反海大波日濤)</span>。</p>
<p>齅相<span class='note-inline'>(香救反說文云以鼻就臭曰齅經從口作嗅非也)</span>。</p>
<p>溼相<span class='note-inline'>(深入反說文云幽溼也從水一覆也覆土而有水故濕也經文作濕非也)</span>。</p>
</div>
<div class='div-other'><a id='mulu797' />
<p class='h2'>第四卷</p><p>勸[(?*寸)/目]<span class='note-inline'>(俗字也正作督東祿反爾雅督正也謂御正之也方言督理也察也)</span>。</p>
<p>虧赧<span class='note-inline'>(上跪為反說文氣損也考聲落也傷也下孥簡反考聲云赧羞也面赤也羞慚也或作赧會意字)</span>。</p>
</div>
<div class='div-other'><a id='mulu798' />
<p class='h2'>第五卷　第六卷<span class='note-inline'>(已上二卷文易不音)</span></p></div></div>
<div class='div-other'><a id='mulu799' />
<p class='h1'>自在王菩薩經</p>
<div class='div-other'><a id='mulu800' />
<p class='h2'>上卷</p><p class="byline">玄應撰</p><p>貫鉀<span class='note-inline'>(上古亂反蒼頡篇云貫穿也說文從毋音官下音甲方言古箭小而長中穽二孔者鉀鑪也郭注云今箭鉀鑿空兩邊者也古今正字從金甲聲也)</span>。</p>
<p>一掬華<span class='note-inline'>(弓六反說文掬撮也又曲指捧物也古作掬或作[幸*匊]亦作匊又作臼並通用也)</span>。</p>
<p>齅者<span class='note-inline'>(許救反說文以鼻就臭曰齅從鼻臭聲古文作齅經從口作嗅俗字也)</span>。</p>
</div>
<div class='div-other'><a id='mulu801' />
<p class='h2'>下卷<span class='note-inline'>(無字可音訓)</span></p></div></div>
<div class='div-other'><a id='mulu802' />
<p class='h1'>奮迅王菩薩所問經</p>
<div class='div-other'><a id='mulu803' />
<p class='h2'>上卷</p><p class="byline">玄應撰</p><p>怖嚇<span class='note-inline'>(呼駕反鄭箋詩云以卩距人謂之嚇埤蒼大怒之貌也方言作恐䦧也古今正字從卩赫聲䦧音呼激反)</span>。</p>
<p>屎尿<span class='note-inline'>(正字從尸矢聲也說文浘從尾從水俗作尿)</span>。</p>
</div>
<div class='div-other'><a id='mulu804' />
<p class='h2'>下卷<span class='note-inline'>(無字音訓)</span></p></div></div>
<p class='juan'>一切經音義卷第十九</p>
</div><!-- end of div[@id='body'] -->
</body></html>