<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu3705' />一切經音義卷第六十五</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音大愛道比丘尼經二卷　玄</p>
<p style="margin-left:1em">犯戒報應輕重經一卷　無</p>
<p style="margin-left:1em">五百問事經一卷　琳</p>
<p style="margin-left:1em">摩得勒伽律十卷　玄</p>
<p style="margin-left:1em">鼻柰耶律十卷　玄</p>
<p style="margin-left:1em">善見律十八卷　玄</p>
<p style="margin-left:1em">佛阿毘曇經二卷　玄</p>
<p style="margin-left:1em">毘尼母經八卷　玄</p>
<p style="margin-left:1em">薩婆多毗尼婆沙九卷　玄</p>
<p style="margin-left:1em">律二十二明了論一卷　玄</p>
<p style="margin-left:2em">右十經六十二卷同此卷音。</p>
</li>
</ul></div>
<div class='div-other'><a id='mulu3706' />
<div class='div-other'><a id='mulu3707' />
<p class='h2'>大愛道比丘尼經卷上</p><p class="byline">玄應撰</p><p>精廬<span class='note-inline'>(力居反廬舍也精廬文人近名非古典即精舍也)</span>。</p>
<p>倓然<span class='note-inline'>(徒闞反蒼頡篇倓恬也說文倓安也廣雅倓靜也今皆作淡闞音苦濫反)</span>。</p>
<p>踱跣<span class='note-inline'>(又作[踮-占+千]同徒各反下西典千典二反三蒼云以脚踐土也諸書作徒跣)</span>。</p>
<p>歔欷<span class='note-inline'>(喜居反下虛既反字林涕泣貌也蒼頡篇泣餘聲也亦悲也)</span>。</p>
<p>蒺䔧<span class='note-inline'>(茨栗反下力尸反布地蔓生者也爾雅薋蒺䔧是也)</span>。</p>
<p>漏溢<span class='note-inline'>(古文决同弋一反字林溢滿也)</span>。</p>
<p>咍笑<span class='note-inline'>(呼來反字書蚩笑也楚人謂相調笑為咍經文作唉於來反應聲也唉非此義)</span>。</p>
<p>撿押<span class='note-inline'>(居斂反括也括猶索縛也下古押也爾雅押轉也謂押束也)</span>。</p>
<p>庶幾<span class='note-inline'>(爾雅庶幸也郭璞曰庶幾僥倖也又云庶幾尚也庶冀也幾微也)</span>。</p>
<p>蜎飛<span class='note-inline'>(一全反字林虫貌也或作蠉古文翾同呼全反飛貌)</span>。</p>
<p>蚑行<span class='note-inline'>(渠支反又音奇謂䖝行貌也周書蚑行喘息是也)</span>。</p>
<p>圭合<span class='note-inline'>(古携反漢書多少者不失圭撮四圭曰撮孟康曰六十四黍為一圭也)</span>。</p>
<p>燔燒<span class='note-inline'>(扶袁反字林燔亦燒)</span>。</p>
<p>婬佚<span class='note-inline'>(又作劮同與一反蒼頡篇佚蕩也亦樂也)</span>。</p>
<p>洋銅<span class='note-inline'>(以良反謂煑之消爛洋洋然也三蒼洋大水貌也字略作煬釋金也)</span>。</p>
<p>摸[打-丁+索]<span class='note-inline'>(亡各反方言摸撫也謂撫循也下蘇各反埤蒼摸[打-丁+索]捫搎也搎音孫)</span>。</p>
<p>抵推<span class='note-inline'>(都禮反大戴禮夏小正云抵猶推也謂相推排而坐也)</span>。</p>
<p>襜衣<span class='note-inline'>(昌占反爾雅衣蔽前謂之襜郭璞云即今蔽[月*來]也言襜襜然前後出也)</span>。</p>
<p>踞牀<span class='note-inline'>(記怒反字林踞亦蹲也亦跨也律文作倨倨傲也不遜也倨非此義)</span>。</p>
<p>巫師<span class='note-inline'>(武俱反事鬼神曰巫在男曰覡覡音刑擊反在女曰巫說文能事無形以降神也)</span>。</p>
<p>變殞<span class='note-inline'>(又作隕同為愍反聲類殞沒也墜落也)</span>。</p>
<p>媟黷<span class='note-inline'>(相列反下古文䢱嬻二形今作黷同徒縠反方言媟狎也謂親狎也黷慢也傷也謂相輕傷也)</span>。</p>
<p>犇走<span class='note-inline'>(古文奔今作奔同補門反疾走也釋名云奔變也有急變奔赴之也)</span>。</p>
</div>
<div class='div-other'><a id='mulu3708' />
<p class='h2'>卷下</p><p>修恂<span class='note-inline'>(私巡反廣雅恂敬也爾雅恂信也亦戰慄也)</span>。</p>
<p>用啖<span class='note-inline'>(又作啗噉二形同達敢達濫二反廣雅啖食也啖亦與也)</span>。</p>
<p>妖冶<span class='note-inline'>(於驕反下以者反周易冶容誨淫劉瓛曰冶妖冶也經文作蠱蟲行毒害也非經義)</span>。</p>
<p>愵態<span class='note-inline'>(穰酌反弱者䎡弱也經文從心作愵古文懟[血*忍]二形今作愵同奴的反愵憂也)</span>。</p>
<p>[角*京]戾<span class='note-inline'>(書無此字冝作䚠胡本反此恐誤作字冝作很胡墾反很戾也違也說文不聽從也字從彳從良聲)</span>。</p>
<p>滀在<span class='note-inline'>(釋名作滀諸書作蓄稸二形同抽六反蓄止也廣雅蓄聚也積也)</span>。</p>
<p>履䩙<span class='note-inline'>(又作韅同火見反著掖者也今取其義應作鞙胡犬反)</span>。</p>
<p>嫈瞑<span class='note-inline'>(字林乙莖莁莖反心態也亦細視也經文作[目*嬰]盲未見所出)</span>。</p>
<p>鬀䑈<span class='note-inline'>(又作剃同他計反說文鬀剔也盡及身毛曰髴文中作梯他第反廣雅梯洟也下力酌反廣雅䑈略治也亦強取也文中作䑈)</span>。</p>
<p>憙傅<span class='note-inline'>(方務反傅附也謂塗附也漢書傅脂粉是也)</span>。</p>
<p>珠璣<span class='note-inline'>(居衣反說文珠不圓者也字書云一曰小珠也)</span>。</p>
<p>訕貴<span class='note-inline'>(所姦反論語惡居下流而訕上者孔安國曰訕謗毀也蒼頡篇訕非也)</span>。</p>
<p>鴆餌<span class='note-inline'>(今作酖同除禁反大如雕紫綠色長頸赤喙食虵者也以羽晝酒飲之殺人也下而至反蒼頡篇餌食也凡所食物皆曰餌)</span>。</p>
<p>煩苛<span class='note-inline'>(賀多反國語苛我邊鄙賈逵曰苛猶擾也廣雅苛怒也)</span>。</p>
<p>禁圄<span class='note-inline'>(魚呂反釋名云圄禦也謂禁禦之)</span>。</p>
<p>剖形<span class='note-inline'>(普後反剖破也說文剖判分也廣雅剖析也)</span>。</p>
<p>依目錄次第合音根本律攝頌五卷。</p>
</div></div>
<div class='div-other'><a id='mulu3709' />
<p class='h1'>雜事律攝頌一卷　尼陀那目得迦攝頌一卷</p><p style="margin-left:2em">已合入音義第六十一卷中為同有部類故。</p>
</div>
<div class='div-other'><a id='mulu3710' />
<p class='h1'>犯戒報應輕重經一卷<span class='note-inline'>(無字可音訓)</span></p></div>
<div class='div-other'><a id='mulu3711' />
<p class='h1'>五百問事經</p><p class="byline">沙門慧琳撰</p><p>都籬<span class='note-inline'>(里知反考聲云籬蕃也歷也或竹或木樹為柵籬也從竹離聲經從木作㰚山梨木名也)</span>。</p>
<p>籬裏<span class='note-inline'>(下音里文字典說云在外謂之表在內謂之裏上下從衣中間從里里亦聲也說文衣內也)</span>。</p>
<p>欲償<span class='note-inline'>(尚羊反廣雅復舊也說文還也從人賞聲)</span>。</p>
<p>蛇螫<span class='note-inline'>(上音虵正體字也經從也作虵俗字也下聲隻反說文云毒蟲螫蜇也蟲行毒也從䖝赦聲經從赤作[虫*赤]不成字非也)</span>。</p>
<p>經唄<span class='note-inline'>(排賣反埤蒼云梵讚聲也考聲云僧尼法事梵唄聲也)</span>。</p>
<p>凭几<span class='note-inline'>(憑證反周書凭玉几也說文依几也從任從几有從馮作憑俗字也經文作備非也下音紀禮記有五几玉彫彤漆素几等五種几是也說文几象形字也經從木作机俗字也)</span>。</p>
<p>有[悍-干+月]<span class='note-inline'>(毛報反字書云雨中行頂蓋也說文作冐蠻夷小兒頭衣也象形字也經從衣非也)</span>。</p>
<p>未制<span class='note-inline'>(止例反經文誤書剬字從耑非也)</span>。</p>
<p>僥倖<span class='note-inline'>(上經遙反下音幸案僥倖者殊其分偶遇得名為僥倖考聲云非分而求曰僥倖並從人形聲字)</span>。</p>
<p>楗椎<span class='note-inline'>(上音乾下直追反二字並從木形聲字也楗椎者警眾打靜木椎也經從追作槌俗字也)</span>。</p>
<p>掘坑<span class='note-inline'>(上群律反考聲穿也斷也從手屈聲下客耕反蒼頡篇坑陷也爾雅墟也郭璞云壍池也古今正字從土亢聲亢音剛或從阜作阬)</span>。</p>
<p>擯出<span class='note-inline'>(上必刃反爾雅擯弃也史記相與排擯古今正字從手賓聲或從人作儐賓字從正正音綿典反從尸作賓俗字也)</span>。</p>
<p>遃請<span class='note-inline'>(上音彥蒼頡篇遃迎也廣雅行也古今正字從辵從彥或從言作這亦通)</span>。</p>
<p>有貰<span class='note-inline'>(尸曳反顧野王云貰猶賖也說文[伐/貝]也從貝世聲古文作賁也)</span>。</p>
<p>一<span class='corr'>摶</span><span class='note-inline'>(叚欒反說文<span class='corr'>摶圜</span>也從手<span class='corr'>專</span>聲經文從耑作揣非也)</span>。</p>
<p>嫌代去<span class='note-inline'>(上叶兼反文字集略云嫌心惡也說文嫌疑也從女形聲字也)</span>。</p>
<p>㩻鉢<span class='note-inline'>(綺奇反說文[敲-高+危]不正也從危支聲或從山作崎崎險也經文從口作[口*(立-一+可)]非也下般末反)</span>。</p>
<p>刮取<span class='note-inline'>(上關八反考聲云橫刃掠之曰刮說文從刀從适省聲掠音略)</span>。</p>
<p>啗餅<span class='note-inline'>(上談敢反亦作啖廣雅噉吞也說文食也從口臽聲經文從敢作噉俗字也)</span>。</p>
<p>炊作<span class='note-inline'>(出隹反韻詮云炊蒸也說文爨也從火從吹省聲也)</span>。</p>
<p>贖不<span class='note-inline'>(神辱反考聲云以財償直曰[贖-士+出]韻詮云收[贖-士+出]扡說文[贖-士+出]賈也從貝從賣賣音育今俗用從賣誤也賣從冏從貝從宍宍音陸古陸字也)</span>。</p>
<p>棖食<span class='note-inline'>(上宅耕反韻詮云棖觸也從手長聲經文從木從尚作棠音唐棠梨木名也非經義也)</span>。</p>
<p>擗匈<span class='note-inline'>(上毗亦反又考聲云撫心也從手辟聲下勗恭反說文匈[腐-付+隹]也從包省[囗@ㄨ]聲也經文從[冉-工+又]作胸非也)</span>。</p>
<p>吹潠<span class='note-inline'>(孫寸反埤蒼云潠噴也顧野王云以口含水噴也從水巽聲經從孫作[口*孫]噴音普門普悶二反)</span>。</p>
<p>推排<span class='note-inline'>(上他雷反說文推亦排也從手隹聲也下白埋反文字典說排亦推也從手非聲也)</span>。</p>
<p>販[出/(同-(一/口)+(人*人))/貝]<span class='note-inline'>(上發萬反考聲云販者買賣以求利也說文買賤賣貴也從貝反聲下麥拜反考聲鬻也衒也說文出物也從出買聲也)</span>。</p>
<p>鞾鞋<span class='note-inline'>(上[酉*(囗@ㄨ)]禾反胡服也廣雅謂之甲沙或謂之[革*索]䩲皆夷人方言有異也集訓作鞾字林從化作靴並俗字也考聲正作[尸@秝]從履省禾聲也說文闕無此字諸字書無疊韻韻詮云有項履也亦[車*癸]履屬也本外國夷人服也自晉魏已來中國尚之今以為公服也)</span>。</p>
<p>僧友<span class='note-inline'>(盤沫反梵語也義翻為等遍或云食遍此無正譯即相傳今之等供是也)</span>。</p>
<p>[口*帚]犯<span class='note-inline'>(諸字書並無此字准經義是呪字即呪咀之呪也)</span>。</p>
<p>跳躑<span class='note-inline'>(上提彫反蒼頡篇跳踊也廣雅上也說文蹶起也躍也從足兆聲下程炙反俗字也說文從啇作蹢住足也顧野王云驟舉足而不進也從足形聲字)</span>。</p>
<p>麁㲲<span class='note-inline'>(下音牒西國草花布也或作緤又作[睪*毛]古字也)</span>。</p>
<p>購贖<span class='note-inline'>(上鈎候反廣雅購償也說文以財贖物也形聲字也下常燭反尚書金作贖刑王肅注云以金贖罪也說文從貝賣聲賣音育從冏從[山/六][山/六]古文陸字也今從賣誤也實難改正也)</span>。</p>
<p>綜習<span class='note-inline'>(上宗送反列女傳云織者可以喻治政推而往引而來者曰綜說文機縷持絲交者也從糸宗聲下尋入反顧野王云習謂積習成之也尚書曰習與性成說文從羽從白經從言作謵非也謵音獵殊非經意也)</span>。</p>
<p>銅銚<span class='note-inline'>(下調曜反銅銑者淺鎗字也經文從堯作鐃音撓交反樂器名也非但字誤義亦甚乖傳冩者請改之)</span>。</p>
<p>黤黮<span class='note-inline'>(上烏敢反下談感反聲類云黤黮㴱黑貌也不明淨也說文如桑椹之黑色也黤黮二字並從黑形聲字)</span>。</p>
<p>奉法<span class='note-inline'>(上逢捧反上聲字說文奉承也從[舉-與+山][舉-與+山]音峰從九九音拱從手今隸書從省略作奉記也經文作王法甚無義冩誤也)</span>。</p>
<p>依目錄次第有根本律攝十四卷已入音義第六十一卷中以同有部類故。</p>
</div>
<div class='div-other'><a id='mulu3712' />
<div class='div-other'><a id='mulu3713' />
<p class='h2'>摩得勒伽律第一卷</p><p class="byline">沙門玄應撰</p><p>摩得勒伽<span class='note-inline'>(或言摩低黎迦或言摩怛履迦此譯云母以生智故也)</span>。</p>
<p>為枯<span class='note-inline'>(或作檐餘占反言如屋檐遮堂室也仍未詳)</span>。</p>
</div>
<div class='div-other'><a id='mulu3714' />
<p class='h2'>第二<span class='note-inline'>(無字音訓)</span></p></div>
<div class='div-other'><a id='mulu3715' />
<p class='h2'>第三卷</p><p>子驩<span class='note-inline'>(三蒼云此古歡字同音呼官反說文馬名也)</span>。</p>
</div>
<div class='div-other'><a id='mulu3716' />
<p class='h2'>第四第五至第十<span class='note-inline'>(並無字音訓)</span></p></div></div>
<div class='div-other'><a id='mulu3717' />
<div class='div-other'><a id='mulu3718' />
<p class='h2'>鼻柰耶律第一卷</p><p class="byline">沙門玄應撰</p><p>兼該<span class='note-inline'>(古來反該備也方言該咸也)</span>。</p>
<p>謏然<span class='note-inline'>(蘇了反謏小說文小也誘也)</span>。</p>
<p>緘縢<span class='note-inline'>(古咸反下達曾反說文緘束篋也廣雅緘索也縢繩也亦緘閉)</span>。</p>
<p>諄諄<span class='note-inline'>(古文訰同之純之閏二反說文告曉之熟也案諄諄誠懇貌也詩云誨示諄諄是也)</span>。</p>
<p>鈐波<span class='note-inline'>(胡耽渠廉二反)</span>。</p>
<p>獖者<span class='note-inline'>(扶云反說文銕豕也謂揵豕也羠[馬*庶]羠音似)</span>。</p>
<p>雞鶚<span class='note-inline'>(娥各反雕屬也摯鳥也如雕而黑文白首赤足喙如虎爪音如晨鵠也)</span>。</p>
<p>捭挑<span class='note-inline'>(臂彌反椑千果名也上林菀多烏捭是也)</span>。</p>
<p>猳玃<span class='note-inline'>(古遐反下居縛反說文大母猴也似彌猴而大色蒼黑善㩴持人好顧眄也)</span>。</p>
</div>
<div class='div-other'><a id='mulu3719' />
<p class='h2'>第二卷</p><p>轝出<span class='note-inline'>(與居反蒼頡篇舉也對舉曰轝)</span>。</p>
<p>如[石*甲]<span class='note-inline'>(於甲反自上加下也)</span>。</p>
<p>幡倢<span class='note-inline'>(且獵字獵二反謂口舌往來貌也詩云倢倢幡幡謀欲讚言傳曰倢倢猶緝緝幡幡猶翩翩也)</span>。</p>
<p>系頭<span class='note-inline'>(戶帝反調達第五比丘名也)</span>。</p>
</div>
<div class='div-other'><a id='mulu3720' />
<p class='h2'>第三卷</p><p>令碩<span class='note-inline'>(市亦反方言齊宋之間謂大曰碩亦曰美也)</span>。</p>
<p>鑰牡<span class='note-inline'>(餘酌反下莫後反謂出鎻者也捶關下牡也案鑰與牡所以封固關閉令不可開也)</span>。</p>
<p>虺毒<span class='note-inline'>(古文䖝螝二形同呼鬼反毒蟲也韓非子曰虫有虺者一身兩口爭食相齕遂相煞也)</span>。</p>
</div>
<div class='div-other'><a id='mulu3721' />
<p class='h2'>第四卷</p><p>牝牡<span class='note-inline'>(脾忍反說文畜母也雌也下莫苟反說文畜父也雄也飛曰雄雌走曰牡牡此一義也)</span>。</p>
<p>凡閾<span class='note-inline'>(古文閾同呼域反爾雅秩謂之閾郭璞曰門限也秩音田結反)</span>。</p>
<p>凡楣<span class='note-inline'>(靡飢反爾雅楣謂之梁郭璞云門上橫梁也廣雅楣梠也)</span>。</p>
<p>四徼<span class='note-inline'>(古弔反四門巷也即厲中四徼曰是)</span>。</p>
<p>篅成<span class='note-inline'>(市緣反說文判竹圓以成穀[竺-二+(乇-一+凵)]篅也[竺-二+(乇-一+凵)]音徒損反)</span>。</p>
</div>
<div class='div-other'><a id='mulu3722' />
<p class='h2'>第五卷</p><p>囈語<span class='note-inline'>(魚世反眠中不覺妄言也列子云眠中[宋-木+恰]囈呻呼是也[宋-木+恰]音五合反)</span>。</p>
<p>赦宥<span class='note-inline'>(書夜反說文赦置也周禮三赦一赦幼弱二赦老耄三赦愚憃下禹救反宥寬也宥亦赦也周禮三宥一宥不識二宥過失三宥遺忘)</span>。</p>
<p>筑笛<span class='note-inline'>(知六反筑形如箏刻其頸而握之頸築之故謂之筑字從巩者握持之也巩音拱共手為拱字也)</span>。</p>
<p>桎梏<span class='note-inline'>(之曰反下古木反在手曰桎在足曰梏蒼頡篇偏著曰挃參著曰梏也)</span>。</p>
<p>噤切<span class='note-inline'>(渠飲反閉口為噤噤謂不開也)</span>。</p>
<p>赶尾<span class='note-inline'>(巨言反通俗文舉尾走曰赶律文作揵非體也)</span>。</p>
<p>肱挾<span class='note-inline'>(又作厷同古弘反下胡頰反廣雅臂謂之肱爾雅挾藏也說文挾持也)</span>。</p>
<p>烹鴈<span class='note-inline'>(普羹反烹煑也方言烹熟也凡煑於鑊中曰烹於鼎曰升)</span>。</p>
<p>敲節<span class='note-inline'>(又作敲同口交反說文敲橫撾也謂下打者也)</span>。</p>
<p>擲拋<span class='note-inline'>(又作[摙-車+商]同文亦反擲投也[抵-氏+ㄎ]也下普交反字林拋擊也通俗文杖橜曰拋拋打亦通語也今有拋車亦作此音普孝反律文作笣非也古洽反夾䣛也)</span>。</p>
</div>
<div class='div-other'><a id='mulu3723' />
<p class='h2'>第六卷</p><p>蟲蠹<span class='note-inline'>(丁故反字林木中蟲也穿食人器物者如白魚等並皆是也)</span>。</p>
<p>弓鞬<span class='note-inline'>(又作韉靬二形同居言口且二反廣雅弓藏也謂弓衣曰鞬釋名鞬建也弓矢並建立其中)</span>。</p>
<p>塔婆<span class='note-inline'>(或言偷婆或言藪斗波皆訛也正言窣覩波此言廟也)</span>。</p>
</div>
<div class='div-other'><a id='mulu3724' />
<p class='h2'>第七卷</p><p>痱癗<span class='note-inline'>(又作[序-予+肥]同蒲罪反下力罪反案痱癗小腫也)</span>。</p>
<p>撓擾<span class='note-inline'>(字林火刀反撓擾也下如紹反廣疋擾亂也說文擾煩也)</span>。</p>
<p>激動<span class='note-inline'>(古歷反流急曰激激發也亦感激也)</span>。</p>
<p>如厭<span class='note-inline'>(伊琰反字苑眠內不祥也蒼頡篇伏合人心曰厭說文厭合也字從厂猒聲厂音漢)</span>。</p>
</div>
<div class='div-other'><a id='mulu3725' />
<p class='h2'>第八卷</p><p>亘然<span class='note-inline'>(古鄧反謂坦然也亘亦遍也竟也)</span>。</p>
<p>嘬羅<span class='note-inline'>(楚快反梵言阿婆嘬羅天子食地[夗-夕+月]者也)</span>。</p>
<p>企望<span class='note-inline'>(古文趼[合-口+足]二形同墟豉反謂舉踵曰企)</span>。</p>
<p>淰水<span class='note-inline'>(江南謂水不流為淰音乃點反關中乃斬反說文淰濁也埤蒼淰水無波也律文作澹非也)</span>。</p>
<p>捽滅<span class='note-inline'>(存沒反說文手持頭髮也捽亦擊)</span>。</p>
</div>
<div class='div-other'><a id='mulu3726' />
<p class='h2'>第九卷</p><p>掊水<span class='note-inline'>(蒲交反通俗文手把曰掊說文掊把也)</span>。</p>
<p>劦掣<span class='note-inline'>(力計反比丘名劦掣子也)</span>。</p>
<p>魁首<span class='note-inline'>(苦迴反魁師也亦首也廣雅魁主也)</span>。</p>
<p>荼揭<span class='note-inline'>(尊者荼揭妒渠謁反人名也)</span>。</p>
<p>虵蠆<span class='note-inline'>(勑芥反字林皆行毒虫也關西謂蠍為蠆蝲音他達力曷二反)</span>。</p>
</div>
<div class='div-other'><a id='mulu3727' />
<p class='h2'>第十卷</p><p>蚩弄<span class='note-inline'>(古文[山/羽]同尺之反廣疋蚩輕也謂輕笑也)</span>。</p>
<p>細襵<span class='note-inline'>(知獵之涉二反廣雅襵屈也襞也)</span>。</p>
<p>噏飯<span class='note-inline'>(又作吸同希及反廣疋吸飲也吸猶引也)</span>。</p>
<p>盡梟<span class='note-inline'>(吉堯反說文倒首也賈侍中說斷首倒懸即梟字也謂懸首於水上竿頭以肆其辜也廣雅梟磔也或作梟二形通用也)</span>。</p>
<p>暱夜<span class='note-inline'>(梵言暱夜泥此言打杙封地也)</span>。</p>
<p>水竇<span class='note-inline'>(徒[門@(豆*斤)]反謂水所道也說文竇空也孔穴也)</span>。</p>
<p>豍豆<span class='note-inline'>(補迷反廣雅豍豆䝀豆也)</span>。</p>
<p>持戟<span class='note-inline'>(居逆反廣雅偃戟雄戟也方言三刃杖南楚宛謂之偃戟)</span>。</p>
<p>擭飯<span class='note-inline'>(於虢反廣雅擭持也謂以手擭取也律文作摑非也)</span>。</p>
<p>㗘㗱<span class='note-inline'>(又作[齒*尃]同補洛反子立反說文噍貌也取味也)</span>。</p>
</div></div>
<div class='div-other'><a id='mulu3728' />
<div class='div-other'><a id='mulu3729' />
<p class='h2'>善見律第一卷</p><p class="byline">沙門玄應撰</p><p>鹿野<span class='note-inline'>(在波羅柰國昔日如來與提婆達多俱為鹿王各領五百餘鹿在此林中時王出獵盡欲殺之中有雌鹿懷子垂產菩薩鹿王以身代之王感仁慈盡免其命即以此林用施諸鹿鹿野之号自此興焉也)</span>。</p>
<p>大寺<span class='note-inline'>(梵言鼻詩羅此云遊謂僧遊履處也舊來以寺代之寺司也公舍也有法度也釋名云寺嗣也治事者相嗣續於其內也字從寸㞢聲㞢古之字也)</span>。</p>
<p>衣桁<span class='note-inline'>(或作荇胡浪反可以架衣也爾雅竿謂之椸是也椸音移)</span>。</p>
<p>坋那<span class='note-inline'>(浮云反阿毗曇藏名也依字廣雅坋分也)</span>。</p>
<p>鋘鈇<span class='note-inline'>(胡瓜反此古文華字又作鏵下府干反莝刃也亦橫斧也鈇櫍也)</span>。</p>
<p>彷徉<span class='note-inline'>(婆羊反下餘章反廣雅彷徉<span class='corr'>徙</span>倚也案彷徉徘徊也)</span>。</p>
<p>一尗<span class='note-inline'>(又作叔[?*十]二形同失六反廣雅大豆曰尗小豆曰荅也)</span>。</p>
<p>遷提<span class='note-inline'>(淺仙反言可遷徙提挈也或作荃提言以荃草為之也非此方物出崑崙中律文或作先提)</span>。</p>
<p>絜裏<span class='note-inline'>(古文作[宋-木+(((素-糸)*刃)/廾)]同古纈反絜束也繫也字林一耑也)</span>。</p>
<p>和上<span class='note-inline'>(經中或作和闍皆訛也應言鄔波弟邢此云近誦以弟子年小不離於師常逐常近受經而誦也又云鄔波拕邪此云親教舊譯云知罪知無罪名為和上也)</span>。</p>
<p>阿闍梨<span class='note-inline'>(經中或作阿祇利皆于闐等諸國訛也應言阿遮利夜譯云正行又言阿遮利邪此云軌範舊云於善法中教授令知名阿闍梨也)</span>。</p>
<p>哂陁<span class='note-inline'>(或忍反摩哂陁者是阿育王子也)</span>。</p>
</div>
<div class='div-other'><a id='mulu3730' />
<p class='h2'>第二卷</p><p>布薩<span class='note-inline'>(此訛略也應云鉢羅帝提舍邪寐此云我對說謂相向說罪也舊云淨住者義翻也)</span>。</p>
<p>鷓鴣<span class='note-inline'>(之夜反下古胡反埤蒼鳥似服鳥而大字指云鷓鴣鳥其鳴自呼飛徂南不北形如此雉也)</span>。</p>
<p>企摩<span class='note-inline'>(輕以反人名也依字企立也從人從止經文從山作仚古文危字人在山上貌也)</span>。</p>
<p>迦螺<span class='note-inline'>(勒和反人名也律文作蝝悅專反爾雅蝝覆䗇虫名也蝝非此用)</span>。</p>
</div>
<div class='div-other'><a id='mulu3731' />
<p class='h2'>第三卷</p><p>唱薩<span class='note-inline'>(此言訛也正言娑度此譯云善哉)</span>。</p>
<p>整畟<span class='note-inline'>(楚力反畟謂正方也)</span>。</p>
</div>
<div class='div-other'><a id='mulu3732' />
<p class='h2'>第四卷</p><p>揀木<span class='note-inline'>(力見反揀木子如指白而黏可以浣衣也)</span>。</p>
<p>一蛤<span class='note-inline'>(古合反字林燕雀所化也秦曰牡蠣)</span>。</p>
<p>鑱剌<span class='note-inline'>(仕衫反廣雅鑱謂之鈹謂針刺也說文鑱銳也)</span>。</p>
<p>誌名<span class='note-inline'>(字詁今作識誌記也)</span>。</p>
</div>
<div class='div-other'><a id='mulu3733' />
<p class='h2'>第五卷</p><p>[此/束]破<span class='note-inline'>(今作[口*束]同子累反廣雅[此/束]口也字書鳥喙也律文作[口*(隹/乃)]徐䎡反[口*(隹/乃)]非此義也)</span>。</p>
<p>一[打-丁+戲]<span class='note-inline'>(虛奇反方言陳楚宋魏之間謂蠡為[打-丁+戲]郭璞曰[打-丁+戲]蠡瓠勺也今江東呼勺為戲律文作桸假借也稀正音虛衣反桸木名也汁可食也桸非此義)</span>。</p>
<p>歠糜<span class='note-inline'>(古文作吷同昌悅反說文歠飲也歠欱也飲音呼荅反律文作啜時悅反啜茹也甞也啜非今旨)</span>。</p>
<p>㝯客<span class='note-inline'>(奇驕反廣雅㝯寄客也律文作僑高也僑非此用)</span>。</p>
<p>緘口<span class='note-inline'>(古咸反緘閉也字林束篋也廣雅緘索也取其義矣)</span>。</p>
<p>懟恨<span class='note-inline'>(直纇反爾雅懟怨也忿也)</span>。</p>
</div>
<div class='div-other'><a id='mulu3734' />
<p class='h2'>第六卷</p><p>囊襻<span class='note-inline'>(又作礬同普諫反今衣要襻也)</span>。</p>
<p>為鋌<span class='note-inline'>(徒頂反謂銅䥫樸也)</span>。</p>
<p>翡翠<span class='note-inline'>([夗-夕+月]畏反且醉反雄赤曰翡雌青曰翠出鬱林南方異物志云翡大於鷰小於烏腰身通黑唯匃[止/(利-禾+舟)]背上翼後有赤毛翠通身青黃唯六翮上毛長寸餘其飛即羽鳴翡翡翠翠因以名焉字指云南方取之因其生子漸下其巢須可取之皆取其羽也)</span>。</p>
</div>
<div class='div-other'><a id='mulu3735' />
<p class='h2'>第七卷</p><p>癡疙<span class='note-inline'>(魚訖反廣雅疙癡也通俗文小癡曰疙也說文癡不慧也埤蒼癡騃也)</span>。</p>
<p>生肬<span class='note-inline'>(又作疣默二形同有流反廣雅肬腫也古文肬贅也小曰肬大曰贅贅音之芮反)</span>。</p>
<p>蚺虵<span class='note-inline'>(而塩反字林大虵也可食大二圍長二丈餘異物志云蚺虵食灰吞鹿出鹿與巴虵同也)</span>。</p>
<p>䳕鳩<span class='note-inline'>(音浮俗多作鵴渠六反通俗文佳其謂之鵴鳩爾雅佳鳺鴀郭璞曰即䳕鳩也律文作孚非體也)</span>。</p>
<p>狗獺<span class='note-inline'>(他遏他鎋二反說文形如小犬水居食魚者也律文多作狙[虫*闥][虫*束*頁]三形並非也)</span>。</p>
<p>[牛*秦]牛<span class='note-inline'>(疾辛反字略云牛名也)</span>。</p>
</div>
<div class='div-other'><a id='mulu3736' />
<p class='h2'>第八卷</p><p>從容<span class='note-inline'>(門木也案從容舉動也今取其義也)</span>。</p>
<p>㦿戶<span class='note-inline'>(又作搛同口減反通俗文小戶曰㦿字書㦿窓也律文作扂字與[一/(尸@木)/火]同音餘[白-日+(丹-、+十)]反戶鍵也又音簞非今所用也)</span>。</p>
<p>擺撥<span class='note-inline'>(又作[木*(卑-(白-日))]同補買反下補沫反說文㨢兩手垂下前後揮也廣雅云揮開也撥除也揚也)</span>。</p>
<p>虫蛀<span class='note-inline'>(俗音注此應蠧字丁故反謂䖝物損壞衣者如白魚等也律文有改作住也)</span>。</p>
<p>戶向<span class='note-inline'>(許亮反三蒼北出戶也律文作扄古熒反開鈿也扄非此用也)</span>。</p>
<p>作繖<span class='note-inline'>(又作傘同桑爛反謂繖蓋也)</span>。</p>
<p>蟹眼<span class='note-inline'>(又作䲒同胡買反說文水䖝也八足二螯旁行也)</span>。</p>
<p>米黏<span class='note-inline'>(又作粘同戶孤反[(黍-(企-止))*古]黏二體也)</span>。</p>
<p>縷茸<span class='note-inline'>(如容反說文茸草茸也亦亂[(豸*?)*頁]也今取其義也)</span>。</p>
<p>三股<span class='note-inline'>(又作骰同公戶反說文股髀也謂脛本曰股今取其義律文作鼓非體也)</span>。</p>
<p>八廉<span class='note-inline'>(力占反廣雅廉棱也方言箭三廉者謂之羊頭箭也)</span>。</p>
<p>弓法<span class='note-inline'>(居雄反世本揮作弓宋忠注云黃帝臣也山海經少昊生般始為弓此言是也說文以近窮遠故曰弓也律文從木作杛非體也)</span>。</p>
<p>門闑<span class='note-inline'>(又作臬同魚列反小爾雅橛謂之闑郭璞曰門捆也)</span>。</p>
</div>
<div class='div-other'><a id='mulu3737' />
<p class='h2'>第九卷</p><p>大瓮<span class='note-inline'>(又作堈同古郎反方言㼚甖也注云今江東通言大瓮為㼚)</span>。</p>
<p><span class='corr'>无</span>籃<span class='note-inline'>(力甘反筐屬也字林大茖也笿抷籠也纂文云大筐也笿音力各反方言抷笿也)</span>。</p>
<p>及[竺-二+(舟*絭)]<span class='note-inline'>(徒登反廣雅藤藟也今呼草蔓筵如葛之藟者為藤也)</span>。</p>
<p>甘蕉<span class='note-inline'>(子姚反出廣州子不堪食生人間籬㨙上作藤用薄擣傅腫大驗也)</span>。</p>
<p>椰子<span class='note-inline'>(聲類作䓉同以車反異物志云椰高十尋葉居其未果名也子及久席遍中國)</span>。</p>
<p>手搦<span class='note-inline'>(又作[弱*ㄆ]女卓女草二反搦猶捉也說文搦按也)</span>。</p>
<p>石榰<span class='note-inline'>(今作支同之移反爾雅榰柱也說文柱下也)</span>。</p>
<p>及鰐<span class='note-inline'>(五各反廣雅魚名也鰐魚長二丈餘有四足似鼉齒至利有禽鹿入水齧腰即斷)</span>。</p>
<p>魚笱<span class='note-inline'>(占厚反謂以薄為魚笱也曲竹捕魚者也)</span>。</p>
<p>卛取<span class='note-inline'>(九万反通俗文汲取曰率說文率抒漏也舀也舀音弋少反)</span>。</p>
<p>鑰匙<span class='note-inline'>(又作[門@龠]同餘酌反下是支反律文或有從手作提非也)</span>。</p>
</div>
<div class='div-other'><a id='mulu3738' />
<p class='h2'>第十卷</p><p>麈麖<span class='note-inline'>(之庾反字林似鹿而大一角也麠又作[塵-土+魚]同居英反爾雅麠大麃牛尾一角麃即麞也色黑耳白麃音蒲交反䴢別名也)</span>。</p>
<p>直贉<span class='note-inline'>(又作瞼同徒感反通俗文市買先入曰[貝*僉]今言[貝*僉]錢者也)</span>。</p>
<p>沙糖<span class='note-inline'>(又作餹同徒郎反[止/(烈-歹+舟)]甘蔗作之也)</span>。</p>
<p>木槿<span class='note-inline'>(居隱反爾雅椵木槿櫬木槿似李花朝生夕殞可食者也)</span>。</p>
</div>
<div class='div-other'><a id='mulu3739' />
<p class='h2'>第十一卷</p><p>上湍<span class='note-inline'>(土桓反疾水也說文疾瀨也水流沙上曰瀨瀨淺水也)</span>。</p>
<p>五篙<span class='note-inline'>(古豪反謂㓨舩竹也長二丈以䥫為鏃者也)</span>。</p>
<p>肪膏<span class='note-inline'>(府房反說文肪[夗-夕+月]也脂也三蒼有角曰脂無角曰膏也)</span>。</p>
<p>有㰆<span class='note-inline'>(蒲戒反謂鍜家用炊火令熾也)</span>。</p>
<p>[竺-二+狐]簇<span class='note-inline'>(古胡反以尖竹頭布地也下楚角反東京賦云瑇瑁不簇薛綜曰不叉矠取之也廣雅胡餅家用簇簇刺矠音叉白反矛屬也)</span>。</p>
<p>漫讚<span class='note-inline'>(莫半反漫猶不實也不分別善惡也律文作[曼*ㄆ][炭*ㄆ][曼*ㄆ]無文彩也[曼*ㄆ]非此用也)</span>。</p>
<p>遭浛<span class='note-inline'>(又作塗涵二形同胡南反方言浛沉也字體作[匚@冷]船沒也)</span>。</p>
<p>縋煞<span class='note-inline'>(又作硾同直偽反謂懸重曰縋也通俗文懸鎮曰縋是也)</span>。</p>
<p>拼石<span class='note-inline'>(古文[革*(巳/十)][革*并]二形同補耕反謂振繩墨拼彈者也)</span>。</p>
<p>壘柵<span class='note-inline'>(力癸反下叉白反軍壁曰壘竪木曰柵也)</span>。</p>
<p>時笮<span class='note-inline'>(側格反笮猶壓也今謂笮出汁)</span>。</p>
<p>剗草<span class='note-inline'>(又作鏟同初眼反廣雅剗削也聲類剗平也)</span>。</p>
</div>
<div class='div-other'><a id='mulu3740' />
<p class='h2'>第十二卷</p><p>脚夾<span class='note-inline'>(古洽反夾取也三蒼夾輔也)</span>。</p>
<p>捻置<span class='note-inline'>(奴頰反通俗文指持為捻捻亦程也)</span>。</p>
</div>
<div class='div-other'><a id='mulu3741' />
<p class='h2'>第十三卷</p><p>屋霤<span class='note-inline'>(又作瘤同力救反說文屋水流下也凡水流下皆曰霤律文作留非體也)</span>。</p>
<p>孱那<span class='note-inline'>(士簡士延二反比丘名也)</span>。</p>
<p>儒䎡<span class='note-inline'>(而俱反說文儒柔也術士之稱也䎡弱也)</span>。</p>
</div>
<div class='div-other'><a id='mulu3742' />
<p class='h2'>第十四卷</p><p>誘訹<span class='note-inline'>(古文羑䛻[詫-乇+(火/又)]三形同餘手反說文誘道也引也教也亦相勸也訹私律反說文訹誘也廣雅[言*未]談也律文作唀非也下作恤非體也)</span>。</p>
<p>物裨<span class='note-inline'>(又作埤朇二形同毗移反又音<span class='corr'>卑</span>補也助也增也益也)</span>。</p>
<p>殕壞<span class='note-inline'>(敷九反廣雅殕敗也埤蒼殕腐也)</span>。</p>
<p>翁親<span class='note-inline'>(烏功反安鳥頭上毛曰翁翁一身之最上祖一家之最尊祖為翁者取其尊上之意也)</span>。</p>
<p>細[糸*遲]<span class='note-inline'>(又作綴同遲致反案緻蜜也)</span>。</p>
</div>
<div class='div-other'><a id='mulu3743' />
<p class='h2'>第十五卷</p><p>俸祿<span class='note-inline'>(扶用反案俸與也膏米賜錢皆曰俸也祿福也案古者未有耕稼民食野鹿在事之人闕於田獵官賜以物當其鹿處後人因之謂為食鹿變鹿為祿者取其神福之義也)</span>。</p>
<p>渥地<span class='note-inline'>(烏學反謂沾濡曰渥也渥亦厚也)</span>。</p>
<p>龜鱓<span class='note-inline'>(又作鱔䱉二形同音善訓纂云虵魚也)</span>。</p>
<p>香莩<span class='note-inline'>(撫俱反梵言憂尸羅此譯言皮也亦花也)</span>。</p>
<p>摒擋<span class='note-inline'>(方政反下多浪反通俗文除物曰摒擋摒除也)</span>。</p>
<p>木摶<span class='note-inline'>(字宜作剸徒端反剸謂剸截也)</span>。</p>
<p>水觚<span class='note-inline'>(古胡反論語觚哉馬融曰觚禮器也一升曰爵二升曰觚是也律文作觚非也)</span>。</p>
<p>謇吃<span class='note-inline'>(居展反下居乞反通俗文言不通利謂之謇吃律文作謇蹇二形非也)</span>。</p>
</div>
<div class='div-other'><a id='mulu3744' />
<p class='h2'>第十六卷</p><p>穄米<span class='note-inline'>(子曳反說文穄似黍而不粘者也關西謂之<span class='corr'>糜</span>是也)</span>。</p>
<p>物撓<span class='note-inline'>(火高反說文橈擾也謂撓攪也)</span>。</p>
<p>撩與<span class='note-inline'>(力條反撩擲也說文撩理也)</span>。</p>
<p>腹羅<span class='note-inline'>(或作福羅或云富羅正言布羅此云短靿靴也)</span>。</p>
<p>傖吳<span class='note-inline'>(仕衡反晉陽秋曰吳人為中國人為傖人俗又總謂江淮間雜楚為傖)</span>。</p>
<p>卷褺<span class='note-inline'>(徒頰反襞也字林重衣也)</span>。</p>
<p>瘤病<span class='note-inline'>(力周反說文瘤腫也聲類瘤瘜肉也謂腫結不潰散者也)</span>。</p>
<p>鐵烙<span class='note-inline'>(力各反謂燒䥫著物也律文作錯非也)</span>。</p>
</div>
<div class='div-other'><a id='mulu3745' />
<p class='h2'>第十七卷</p><p>下矴<span class='note-inline'>(都定反謂柱下石也經文作磸近字也)</span>。</p>
<p>那蒐<span class='note-inline'>(所留反外國藥名也)</span>。</p>
<p>蕤子<span class='note-inline'>(今作挼同汝誰反藥草也核可治眼字從廾生豕聲)</span>。</p>
<p>除苹<span class='note-inline'>(皮兵反爾雅苹萍其大者蘋注云水中浮萍也)</span>。</p>
</div>
<div class='div-other'><a id='mulu3746' />
<p class='h2'>第十八卷</p><p>箱篋<span class='note-inline'>(司羊反下苦協反箱謂盛衣器也)</span>。</p>
<p>指挃<span class='note-inline'>(夘栗反廣疋挃刺也謂以手指觸人也)</span>。</p>
</div></div>
<div class='div-other'><a id='mulu3747' />
<p class='h1'>佛阿毘曇論上卷</p><p class="byline">玄應撰</p>
<div class='div-other'><a id='mulu3748' /><p>生萼<span class='note-inline'>(又作楞同五各反謂承花者曰萼)</span>。</p>
</div>
<div class='div-other'><a id='mulu3749' />
<p class='h2'>下卷</p><p>閹人<span class='note-inline'>(於儉反說文閹竪宮中閹昬閉門者也周禮閹十人鄭玄曰閹精氣閉藏者今謂之宦人也主閉門戶故曰關)</span>。</p>
<p>捼不<span class='note-inline'>(奴迴奴和二反說文捼摧也兩手相切也)</span>。</p>
<p>紋身<span class='note-inline'>(無分反謂繒有文章曰紋文作文古文作文青與赤為文說文錯晝)</span>。</p>
<p>㾨人<span class='note-inline'>(於解反廣雅㾨矬也)</span>。</p>
<p>氣[口*束]<span class='note-inline'>(宜作欬瘶欬音苦代反江南行此音又丘既反山東行此音下蘇豆反說文瘶逆氣也上氣疾也蒼頡篇齊部謂瘶曰欬論文作氣非也)</span>。</p>
<p>枯癎<span class='note-inline'>(核間反聲類今謂小兒瘨曰癎也)</span>。</p>
<p>血痛<span class='note-inline'>(冝作瘻音漏癰屬也身中蟲[至*頁]腋隱處皆有也或作漏血如水下也)</span>。</p>
<p>陰頹<span class='note-inline'>(徒雷反釋名陰腫曰頹字林作㾽重疾也)</span>。</p>
<p>尰血<span class='note-inline'>(又作瘇止隴反爾雅腫足為尰今巴蜀極多此疾手臂有者亦呼為尰也)</span>。</p>
<p>瘤癖<span class='note-inline'>(力州反說文瘤腫也聲類瘤瘜肉也)</span>。</p>
<p>噦吐<span class='note-inline'>(於月反通俗文氣逆曰噦說文噦氣[爿*吾]也)</span>。</p>
<p>毛冗<span class='note-inline'>(如勇反散也冝作[卄/毦]而容反謂古貝垂毛者也毳飾也)</span>。</p>
</div></div>
<div class='div-other'><a id='mulu3750' />
<div class='div-other'><a id='mulu3751' />
<p class='h2'>毘尼律第一第二<span class='note-inline'>(先不音)</span></p></div>
<div class='div-other'><a id='mulu3752' />
<p class='h2'>第三卷</p><p>銼[金*蠃]<span class='note-inline'>(才戈才鹿二反下力戈反聲類小釜也亦土釜也名鎢錥音烏育)</span>。</p>
<p>相跋<span class='note-inline'>(說文作夭同補末反相跋躐也躐踐也躐音力涉反)</span>。</p>
<p>掊汗<span class='note-inline'>(蒲交反通俗文手把曰掊說文掊把也律文作刨近字也)</span>。</p>
<p>俟一<span class='note-inline'>(古文竢俟䇃三形同事几反爾雅俟待也)</span>。</p>
<p>讁阿<span class='note-inline'>(知革反方言讁怒也郭璞曰謂相責怒也讁譴也譴訶也責也)</span>。</p>
</div>
<div class='div-other'><a id='mulu3753' />
<p class='h2'>第四卷</p><p>聰喆<span class='note-inline'>(又作哲悊二形同知列反爾雅哲智也方言齊宋之間謂智為哲明了也)</span>。</p>
<p>傅之<span class='note-inline'>(方務反案傅楢附也謂塗附也漢書皆傅脂粉是也)</span>。</p>
<p>鐴土<span class='note-inline'>(補赤反埤蒼鐴大犁耳也)</span>。</p>
<p>䘢之<span class='note-inline'>(又作褚同知㠯反通俗文裝衣曰䘢)</span>。</p>
<p>漉著<span class='note-inline'>(或作淥同力水反水下貌也漉浚也律文作濾近字也)</span>。</p>
<p>[攸/食]饙<span class='note-inline'>(思流反下又作餴同府云反字書蒸米也廣雅饙謂之[攸/食]爾雅云饙稔也亦餾也)</span>。</p>
</div>
<div class='div-other'><a id='mulu3754' />
<p class='h2'>第五卷</p><p>刻鏤<span class='note-inline'>(肯則反爾雅水謂之刻注云治璞之名也廣雅刻書也鏤力鬪反爾雅金謂之鏤鏤刻也)</span>。</p>
<p>銅魁<span class='note-inline'>(苫迴反說文羹斗也律文作[橍-王+旡]又作鐦皆非也)</span>。</p>
<p>燭樹<span class='note-inline'>(時注反樹猶立也或作竪殊廋反說文竪立也兩通)</span>。</p>
<p>相敢<span class='note-inline'>(古膽反三蒼敢必行也不畏為之也廣雅敢勇也敢犯也亦進也謂相競)</span>。</p>
<p>䞈金<span class='note-inline'>(古文作[貝*危]同几髮反廣雅䞈賭也賭物為䞈也)</span>。</p>
<p>稚彀<span class='note-inline'>(梵言壹蒭此云箭也今作彀古候反說文張弓弩也)</span>。</p>
<p>饋汝<span class='note-inline'>(古文餽同渠魏反說文饋餉也進物於尊者亦曰[飢-几+黃]饋亦祭名也)</span>。</p>
</div>
<div class='div-other'><a id='mulu3755' />
<p class='h2'>第六卷</p><p>淋水<span class='note-inline'>(古文瀶同力針反字林以水沃也灌也)</span>。</p>
<p>師範<span class='note-inline'>(又作范同音犯爾雅範法也常也)</span>。</p>
<p>搔摸<span class='note-inline'>(桑勞反說文搔刮也搔抓也下亾各反方言摸撫也即摸[打-丁+索]也律文作撈力高反方言鉤取也撈非此義)</span>。</p>
<p>欱作<span class='note-inline'>(呼合反說文欱歠也欱合也文中作哈土合反哈然失所也字書此與啗字同徒濫反並非此義)</span>。</p>
<p>欹側<span class='note-inline'>(又作攲崎㩻三形同丘知反說文欹䧢㑯側不安也)</span>。</p>
</div>
<div class='div-other'><a id='mulu3756' />
<p class='h2'>第七卷</p><p>木柿<span class='note-inline'>(敷癈反說文削朴也朴札也謂削木皮也)</span>。</p>
</div>
<div class='div-other'><a id='mulu3757' />
<p class='h2'>第八卷</p><p>體瘃<span class='note-inline'>(又作瘃同知錄反謂手足中寒作瘡者也)</span>。</p>
<p>籬上<span class='note-inline'>(又作攡拖二形同體力支反通俗文柴垣曰籬釋名云以柴作之䟽離離然也)</span>。</p>
</div></div>
<div class='div-other'><a id='mulu3758' />
<div class='div-other'><a id='mulu3759' />
<p class='h2'>薩婆多毘尼婆沙第一第二<span class='note-inline'>(先不音)</span></p></div>
<div class='div-other'><a id='mulu3760' />
<p class='h2'>第三卷</p><p class="byline">玄應撰</p><p>作發<span class='note-inline'>(府越反謂機發也說文射發也廣雅發舉也律文作撥補沫反撥除也撥去也撥非此義也)</span>。</p>
<p>飄然<span class='note-inline'>(敷遙反飛揚貌也飄猶吹也輕飄也律文作驃方召反馬色也驃非此用)</span>。</p>
<p>波演<span class='note-inline'>(梵言波衍那此云周圍廊舍院也)</span>。</p>
<p>以摘<span class='note-inline'>(都革反蒼頡篇取也)</span>。</p>
</div>
<div class='div-other'><a id='mulu3761' />
<p class='h2'>第四卷</p><p>漸染<span class='note-inline'>(或作㵶同子廉反廣雅漸漬也濕也相染污也後漢書墨子泣乎白絲如漸染之易性是也律文作[白-日+(丹-、+十)]毛也[白-日+(丹-、+十)]非此用)</span>。</p>
<p>稸積<span class='note-inline'>(又作蓄同恥六反蒼頡篇稸聚也積也)</span>。</p>
<p>甲冑<span class='note-inline'>(古文䩜同除救反字林兜鍪也律文作鈾非也)</span>。</p>
<p>大棒<span class='note-inline'>(又作棓同蒲講反說文棒大杖也)</span>。</p>
<p>一丳<span class='note-inline'>(初眼反字菀今之多肉丳也)</span>。</p>
<p>駝毛<span class='note-inline'>(大河反河駝也律文從馬作駝非體也)</span>。</p>
<p>羖羊<span class='note-inline'>(公戶反亦名羯羊三蒼羖䍽也)</span>。</p>
<p>揵稙<span class='note-inline'>(直致反舊經多作揵遲梵言臂吒揵稚臂吒此云打揵稚所打之木或檀或桐此無正翻彼無鐘磬故也今經律多作揵椎誤也)</span>。</p>
</div>
<div class='div-other'><a id='mulu3762' />
<p class='h2'>第五卷<span class='note-inline'>(先不音)</span></p></div>
<div class='div-other'><a id='mulu3763' />
<p class='h2'>第六卷</p><p>羅艻<span class='note-inline'>(郎北反香菜也俗言避石勒諱改名羅香也律文作勒非體也)</span>。</p>
<p>胡荾<span class='note-inline'>(又作荽字苑作䕑同私規反韻略云胡荽香荽也愽物志云張騫使西域得胡綏今江南謂胡䕑亦為葫[卄/幾]音胡析閭里間音火孤反)</span>。</p>
</div>
<div class='div-other'><a id='mulu3764' />
<p class='h2'>第七卷</p><p>鵽鶉<span class='note-inline'>(竹刮反爾雅鵽鳩[宋-木+祋]雉郭璞曰大如鴿似雌雉鼠脚歧尾為鳥憨急群飛出北方沙漠地也俗名突厥雀也憨音呼濫反)</span>。</p>
<p>猖狂<span class='note-inline'>(齒揚反謂狂騃也莊子云猖狂妾行是)</span>。</p>
</div>
<div class='div-other'><a id='mulu3765' />
<p class='h2'>第八卷</p><p>牙旗<span class='note-inline'>(渠基反熊虎為旗刻牙為飾因以名焉論文作衛牛墟反行貌也又作衛魚家魚舉二反馮翊縣名也並八此用)</span>。</p>
</div>
<div class='div-other'><a id='mulu3766' />
<p class='h2'>第九卷</p><p>蟻封<span class='note-inline'>(府逢反封謂起土增高也封亦厚也如封壃界也)</span>。</p>
<p>不喫<span class='note-inline'>(口迹反謂喫噉)</span>。</p>
<p>嚼食<span class='note-inline'>(自略反廣雅嚼茹也字書咀也亦即噍嚼也)</span>。</p>
</div></div>
<div class='div-other'><a id='mulu3767' />
<p class='h1'>明了論</p><p class="byline">玄應撰</p><p>竝起<span class='note-inline'>(又作並同蒲鞭蒲茗二反爾疋並併也併音蒲茗反)</span>。</p>
<p>布沙他<span class='note-inline'>(或作甫沙他此云增長謂半月叉磨增長戒根叉磨此云忍謂容恕我罪舊名懺者訛略也)</span>。</p>
<p>攡牆<span class='note-inline'>(又作籬拖二形同力支反通俗文柴垣曰㰚釋名云以柴作之䟽離離然也)</span>。</p>
</div>
<p class='juan'>一切經音義卷第六十五</p>
</div><!-- end of div[@id='body'] -->
</body></html>