<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4299' />一切經音義卷第七十三</p><p class="byline">翻經沙門惠琳撰</p>
<div class='div-other'>
<ul>
<li><p style="margin-left:1em">音阿毘曇甘露味論二卷　玄</p>
<p style="margin-left:1em">隨相論一卷　玄</p>
<p style="margin-left:1em">尊婆須蜜論十卷　玄</p>
<p style="margin-left:1em">三法度論二卷　玄</p>
<p style="margin-left:1em">入阿毘達磨論二卷　琳</p>
<p style="margin-left:1em">誠實論二十卷　玄</p>
<p style="margin-left:1em">立世阿毘曇論十卷　玄</p>
<p style="margin-left:1em">解脫道論十二卷　玄</p>
<p style="margin-left:1em">舍利弗阿毘曇論二十二卷　玄</p>
<p style="margin-left:1em">五事毘婆沙論二卷　琳</p>
<p style="margin-left:1em">鞞婆沙論十四卷　玄</p>
<p style="margin-left:1em">三彌底論三卷　琳</p>
<p style="margin-left:1em">分別功德論四卷　玄</p>
<p style="margin-left:1em">四諦論四卷　玄</p>
<p style="margin-left:1em">辟支佛因緣論二卷　玄</p>
<p style="margin-left:1em">十八部論一卷　琳</p>
<p style="margin-left:1em">部異執論一卷　琳</p>
<p style="margin-left:1em">異部宗輪論一卷　琳</p>
<p style="margin-left:2em">右十八論一百一十三卷同此卷音。</p>
</li>
</ul></div>
<div class='div-other'><a id='mulu4300' />
<div class='div-other'><a id='mulu4301' />
<p class='h2'>甘露味阿毘曇論上卷</p><p class="byline">玄應撰</p><p>魯[月*烏]<span class='note-inline'>(此古歡字音呼官反此應作臈羅盍反)</span>。</p>
<p>心寇<span class='note-inline'>(卩候反尚書寇賊姦宄笵甯集解曰謂羣行攻剽者今取其義說文寇暴也廣雅寇抄也字從完從支剽音疋妙反)</span>。</p>
<p>忮收<span class='note-inline'>(與豉紀致二反依字忮害)</span>。</p>
</div>
<div class='div-other'><a id='mulu4302' />
<p class='h2'>下卷<span class='note-inline'>(先不音)</span></p></div></div>
<div class='div-other'><a id='mulu4303' />
<p class='h1'>隨相論</p><p>生樝<span class='note-inline'>(側家反榠[榩-文+豆]也似烏勃形大如椀味澀酢不可多噉論文作査非體)</span>。</p>
<p>漱糗<span class='note-inline'>(搜皺反下丘久反今江南言林琴柰熟而粉碎謂之糗也)</span>。</p>
<p>三辢<span class='note-inline'>(字苑作萩同蘆葛反通俗文辛甚曰辢江南言辢中國言辛論文作刺乖戾也刺非字體)</span>。</p>
</div>
<div class='div-other'><a id='mulu4304' />
<div class='div-other'><a id='mulu4305' />
<p class='h2'>尊婆須蜜所集論第一卷</p><p class="byline">玄應撰</p><p>摩渝<span class='note-inline'>(以朱反人名也依字渝變也)</span>。</p>
<p>瞠爾<span class='note-inline'>(勅行反蒼頡篇瞠直視也)</span>。</p>
<p>懿乎<span class='note-inline'>(於冀反爾疋懿美也字從壹恣聲論文作鼓訛誤久矣)</span>。</p>
<p>跋橙<span class='note-inline'>(文萠反)</span>。</p>
<p>箭筈<span class='note-inline'>(古活反釋名云箭進也其本曰足其體曰幹其末曰筈會也與弦相會也筈旁曰叉形似叉也)</span>。</p>
<p>洿沙<span class='note-inline'>(一胡反大曰潢小曰洿說文洿濁水不流也)</span>。</p>
<p>門梱<span class='note-inline'>(又作閫同苦本久禮記外言不入於梱注云梱門限)</span>。</p>
<p>牙皰<span class='note-inline'>(彭孝反說文面生熱氣也今取其義論文作雹非也)</span>。</p>
<p>蛇虺<span class='note-inline'>(古文虫螝二形同呼鬼反毒蟲也韓非子曰蟲有虺者一身兩口爭食相齧逐相殺)</span>。</p>
<p>檀嚫<span class='note-inline'>(或言達嚫叉覲反此云財施報施之法名曰達嚫又案西域記云正云達[打-丁+親]拏或云駄器尼以用右手受他所施為其生福故從之立身也)</span>。</p>
</div>
<div class='div-other'><a id='mulu4306' />
<p class='h2'>第二卷</p></div>
<div class='div-other'><a id='mulu4307' />
<p class='h2'>第三卷</p><p>門閾<span class='note-inline'>(古文云閾同吁域反又音域爾疋柣謂之閾郭璞曰門限也柣音千結反)</span>。</p>
<p>確然<span class='note-inline'>(又作碻塙二形同口角反周易夫乾確然易矣韓康伯曰確然堅貌也論文作搉非體也)</span>。</p>
<p>曩昔<span class='note-inline'>(奴朗反爾疋曩久也猶往久古昔也)</span>。</p>
<p>澡盥<span class='note-inline'>(公緩反說文澡手也凡酒物皆曰盥也不但言手)</span>。</p>
<p>怨仇<span class='note-inline'>(古文述同渠牛反怨偶曰仇爾疋仇讎匹也)</span>。</p>
</div>
<div class='div-other'><a id='mulu4308' />
<p class='h2'>第四卷</p><p>戢不<span class='note-inline'>(阻立反三蒼戢聚也說文從戢藏也戢斂也)</span>。</p>
<p>緹麗<span class='note-inline'>(他禮反木名也)</span>。</p>
</div>
<div class='div-other'><a id='mulu4309' />
<p class='h2'>第五卷</p><p>驃騫<span class='note-inline'>(脾妙反下去焉反三昧名也)</span>。</p>
<p>涓涓<span class='note-inline'>(古玄反字林水小流涓涓然)</span>。</p>
<p>所遏<span class='note-inline'>(古文閼同於曷反爾疋遏止也謂逆相止為遏遏亦遮也)</span>。</p>
<p><span class='corr'>暐暐</span><span class='note-inline'>(冝作煒于匪反說文煒盛明貌也亦赤也)</span>。</p>
</div>
<div class='div-other'><a id='mulu4310' />
<p class='h2'>第六卷</p><p>愚戇<span class='note-inline'>(竹巷反李登聲類集音丑巷反戇亦愚也)</span>。</p>
<p>頑魯<span class='note-inline'>(五鱞反下力古反論語參反魯孔安國曰魯鈍也論文作鹵非體也)</span>。</p>
<p>邠坻<span class='note-inline'>(府貧反下古文[圪-乙+小]同直飢反此言訛也正言賔茶駄寫邪此云團與舊譯云給孤獨猶是須達多之別名也須達多此云善與)</span>。</p>
<p>盟誓<span class='note-inline'>(靡京反禮記諸侯莅牲凡國有疑會同則常其盟約之事曰盟)</span>。</p>
<p>麑鹿<span class='note-inline'>(又作麛同莫奚反爾疋鹿牝麑其子麛麚音加)</span>。</p>
<p>使吮<span class='note-inline'>(似兖反韻集音弋選反說文呪呪嗽也)</span>。</p>
</div>
<div class='div-other'><a id='mulu4311' />
<p class='h2'>第七卷</p><p>躇步<span class='note-inline'>(直於反躊躇躑躅也亦猶豫也躊音直流反躅音馳錄反)</span>。</p>
</div>
<div class='div-other'><a id='mulu4312' />
<p class='h2'>第八卷至第十<span class='note-inline'>(並先不音)</span></p></div></div>
<div class='div-other'><a id='mulu4313' />
<div class='div-other'><a id='mulu4314' />
<p class='h2'>三法度論上卷<span class='note-inline'>(不音訓)</span></p></div>
<div class='div-other'><a id='mulu4315' />
<p class='h2'>下卷</p><p>剉持<span class='note-inline'>(且臥反說文剉斫傷也案剉猶斫也)</span>。</p>
<p>㖑喚<span class='note-inline'>(呼戒反韻集作㖑㖑呵也蒼頡訓詁作唉恚聲也通俗文作譮大語也㖑猶㖑咄喚㖑皆是也)</span>。</p>
<p>噫氣<span class='note-inline'>(乙戒反說文噫出息也)</span>。</p>
</div></div>
<div class='div-other'><a id='mulu4316' />
<p class='h1'>入阿毘達磨論上卷</p><p class="byline">沙門惠琳撰</p>
<div class='div-other'><a id='mulu4317' /><p>畟方<span class='note-inline'>(楚力反案畟方者中外人間之常語也四面齊等頓方也古今正字從田從人從夂音雖會意字象田之方)</span>。</p>
<p>罝弶<span class='note-inline'>(上精耶反音與嗟同案兔罝者即捕兔之網[穴/吾]也毛詩云肅肅兔罝㧻之丁丁是也傳曰兔罝即兔罟也郭注爾雅云罝猶遮也說文從[网-(ㄨ*ㄨ)+又]且聲下強亮反案弶者捕禽獸之具大木弓上施罥於獸行之道有機繫取之也說文從弓從掠省聲)</span>。</p>
<p>慙媿<span class='note-inline'>(上藏含反下歸位反前音義中已重重訓釋論文作慚愧亦通)</span>。</p>
<p>勇悍<span class='note-inline'>(寒岸反說文悍猛也從心旱聲或從手作捍或從攴犬作[旱*支]猂並通)</span>。</p>
<p>膠漆<span class='note-inline'>(上教㕛反考工記曰鹿膠青白馬膠赤白牛膠亦赤鼠膠黑色魚膠餌犀膠黃鄭曰皆謂煑取其皮作之或用角煎成顧野王云膠所以連綴物令相著也毛詩傳云膠固也說文從肉翏聲翏經由反)</span>。</p>
<p>躊蹰<span class='note-inline'>(上長流反又音池並通韓詩云愛如不見掩手躊躇踟蹰猶躑䠱也或作踟蹰猶徘徊也古今正字並從足形聲字也)</span>。</p>
</div>
<div class='div-other'><a id='mulu4318' />
<p class='h2'>論卷下</p><p>[褒-保+可]贀隖<span class='note-inline'>(上[褒-保+可]音阿可反次贀音伊以反下隖音烏古反三字皆梵音字也論文書哀壹二字傳寫錯也又脫一隖字論意說三身名句文身等此三各別如[褒-保+可]贀隖三字譬如摩䤈首羅天王面有三眼涅盤經中亦具明此義體一用殊闕一不可共成一義名三聚身)</span>。</p>
</div></div>
<div class='div-other'><a id='mulu4319' />
<div class='div-other'><a id='mulu4320' />
<p class='h2'>成實論第一卷</p><p class="byline">玄應</p><p>斲斧<span class='note-inline'>(古文作[訊-言+畫]同竹角反說文斲斫也斲斤也)</span>。</p>
<p>鈂扶<span class='note-inline'>(丈心反外道名也十二年隨佛始根熟者)</span>。</p>
</div>
<div class='div-other'><a id='mulu4321' />
<p class='h2'>第二第三<span class='note-inline'>(先不音)</span></p></div>
<div class='div-other'><a id='mulu4322' />
<p class='h2'>第四卷</p><p>[(ㄇ@(企-止))/齊]搦<span class='note-inline'>(又作泲同子禮反廣雅齊漉也謂[(ㄇ@(人*人))/齊]出其汁也論文作擠子詣反擠排也非此義下奴革奴卓二反搦捉也握也漉音祿)</span>。</p>
<p>疼痺<span class='note-inline'>(又作痋疼二形同徒冬反聲類作癑說文疼動痛也下方二反蒼頡篇云手足不仁也論文痺濕病也今言冷痺風痺皆是也)</span>。</p>
<p>[悍-干+月]<span class='note-inline'>(借音貌貌悶也謂狀貌若死因以名也)</span>。</p>
<p>藥石<span class='note-inline'>(攻病曰藥上古人以石為針今人以鐵皆謂療病者也)</span>。</p>
<p>鼓桴<span class='note-inline'>(案詔定古文官書枹桴二字同體音扶鳩反鼓椎也說文枹擊鼓柄也)</span>。</p>
<p>瓢杓<span class='note-inline'>(又作<span class='corr'>[(栗-木+夸)*爪]</span>同毗遙反三蒼瓢瓠勺也丘南曰瓢[打-丁+戲]蜀人言[打-丁+戲]蟸下又作勺同是若反可以斟食者也[打-丁+戲]音羲蠡音郎底反)</span>。</p>
<p>眼篦<span class='note-inline'>(補奚反小學章篦刷也今眉篦插頭篦皆作也)</span>。</p>
</div>
<div class='div-other'><a id='mulu4323' />
<p class='h2'>第五卷</p><p>相棖<span class='note-inline'>(又作樘敞[敲-高+亭]三形同文庾反棖觸也亦嫽敞也)</span>。</p>
</div>
<div class='div-other'><a id='mulu4324' />
<p class='h2'>第六卷</p><p>桎梏<span class='note-inline'>(之逸反下古祿反在手曰桎在足曰梏謂杻械也)</span>。</p>
<p>如睫<span class='note-inline'>(說文作䀹釋名作睫同子葉反目旁毛山東田里間音子及反論文作睫睫二形非)</span>。</p>
</div>
<div class='div-other'><a id='mulu4325' />
<p class='h2'>第七卷</p><p>鵽鳥<span class='note-inline'>(竹刮反爾疋注云今鵽大如鴿或言如鶉似雌雉鼠脚無後揩歧尾為鳥憨急群飛出於北方沙漠地也肉美俗呼名突厥雀生蒿菜之間憨音呼濫反)</span>。</p>
</div>
<div class='div-other'><a id='mulu4326' />
<p class='h2'>第八卷<span class='note-inline'>(先不音)</span></p></div>
<div class='div-other'><a id='mulu4327' />
<p class='h2'>第九卷</p><p>舍廬<span class='note-inline'>(力居反別舍也亦寄止也黃帝為廬所以避寒暑也春秋去之冬夏居之)</span>。</p>
<p>入支<span class='note-inline'>(只移反此外道鉼也圓如瓠無足以三杖交之支舉於瓶也諸經中或言執三奇立拒或言三叉立拒皆是也論文作鈘非也)</span>。</p>
<p>金槍<span class='note-inline'>(千羊反蒼頡篇解詁云木兩耑銳曰槍說文槍歫也論文作鏘非體也)</span>。</p>
</div>
<div class='div-other'><a id='mulu4328' />
<p class='h2'>第十卷</p><p>[矛*(替-曰+貝)]矛<span class='note-inline'>(麤鸞反䂎擲也下又作矛矛二形同莫侯反說文矛長二文也)</span>。</p>
<p>狗齩<span class='note-inline'>(又作䶧同五狡反關中音也說文䶧齧骨也廣雅䶧齧也注南曰齩)</span>。</p>
<p>㳬澓<span class='note-inline'>(似緣反說文迴淵也下又作復垘三形同扶福反垘深也亦迴水也)</span>。</p>
<p>栽[檎-离+辛]<span class='note-inline'>(則才反下古文櫱㮆木三形今作櫱同五割反爾雅㮆餘也載也言木餘載生㮆栽)</span>。</p>
</div>
<div class='div-other'><a id='mulu4329' />
<p class='h2'>第十一卷</p><p>葷辛<span class='note-inline'>(許雲反蒼頡篇云葷辛菜也凡物辛臭者皆曰葷也)</span>。</p>
</div>
<div class='div-other'><a id='mulu4330' />
<p class='h2'>第十二卷</p><p>孤煢<span class='note-inline'>(古文惸濚二形同渠營反無父曰孤無子曰獨無兄弟曰煢單也煢煢無所依也字從卂從營省聲卂音雖閏反)</span>。</p>
<p>暍死<span class='note-inline'>(又作[病-丙+(曷-人+乂)]暍二形同於歇反字林傷熱也謂傷熱煩悶欲死也又紅紫傷風曰失色為暍作此也)</span>。</p>
</div>
<div class='div-other'><a id='mulu4331' />
<p class='h2'>第十三卷　第十四卷<span class='note-inline'>(先不音)</span></p></div>
<div class='div-other'><a id='mulu4332' />
<p class='h2'>第十五卷</p><p>不啻<span class='note-inline'>(施豉反蒼頡篇不啻多也)</span>。</p>
<p>一桄<span class='note-inline'>(古文橫[片*黃]二形今作桄同古黃反聲類作輄車下橫木也今車床梯輿下橫木皆曰桄是也)</span>。</p>
</div>
<div class='div-other'><a id='mulu4333' />
<p class='h2'>第十六卷</p><p>猨猴<span class='note-inline'>(又作蝯同禹煩反似獼猴而大臂長其色有黑有黃鳴聲甚哀古今注云猨五百歲化為玃玃壽千歲玃音居縛反)</span>。</p>
<p>蟄蟲<span class='note-inline'>(遲立反說文蟄藏也獸之淺毛熊羆等亦皆蟄)</span>。</p>
</div>
<div class='div-other'><a id='mulu4334' />
<p class='h2'>第十七卷</p><p>考檢<span class='note-inline'>(苦老反謂質覈之也問也)</span>。</p>
<p>土封<span class='note-inline'>(甫龍反起土為界曰封聚土者也)</span>。</p>
<p>則晞<span class='note-inline'>(又作烯同虛衣反字林晞乾也方言晞暴也北燕海岱之間謂暴為晞也)</span>。</p>
<p>用剗<span class='note-inline'>(又作鏟同初眼反說文平鐵也通俗文攻板曰剗方刃施柄者也)</span>。</p>
<p>抱卵<span class='note-inline'>(字體作菢又包同蒲冐反通俗文雞伏卵北燕謂之菢江東呼蓲蓲音央富反伏音輔又反)</span>。</p>
<p>[穀-(一/禾)+(夕*(ㄗ@、))]出<span class='note-inline'>(又作殼同口角反吳會間音哭卵外堅也尚在夘中謂之[穀-(一/禾)+(夕*(ㄗ@、))]也)</span>。</p>
</div>
<div class='div-other'><a id='mulu4335' />
<p class='h2'>第十八卷　第十九卷　第二十卷<span class='note-inline'>(先不音)</span></p></div></div>
<div class='div-other'><a id='mulu4336' />
<div class='div-other'><a id='mulu4337' />
<p class='h2'>立世阿毘曇論第一卷</p><p class="byline">玄應撰</p><p>毘舍佉<span class='note-inline'>(或云鼻奢佉此譯云別枝即是氐宿以生曰所值宿為名也案西國多以此為名也)</span>。</p>
<p>鹿子母<span class='note-inline'>(梵言蜜利伽羅又云鹿磨多又云母跛羅娑駄此云堂亦言殿也舊云磨伽羅母堂者訛略也)</span>。</p>
<p>嚘吼<span class='note-inline'>(於牛反下呼狗反皆聲也)</span>。</p>
<p>剡浮<span class='note-inline'>(以[白-日+(丹-、+十)]反或云閻浮提或作譫浮又云贍部皆梵訛轉也剡浮者從樹為名提者略也應言提鞞波此云洲)</span>。</p>
<p>瘤節<span class='note-inline'>(力周反通俗文肉昳曰瘤謂肉起如木節者是也)</span>。</p>
<p>至胛<span class='note-inline'>(又作胛同古狹反說文有甲也甲膊也次下冝作甲)</span>。</p>
<p>聳身<span class='note-inline'>(古文竦愯慫三形今作聳同須奉所誦二反廣雅聳上也跳也)</span>。</p>
<p>尸陀林<span class='note-inline'>(正言尸多婆那此云寒林其林幽邃而且寒因以名也在王舍城側死人多送其中今[撼-咸+(句-口+夕)]指棄屍之處名尸陀林者取彼名也)</span>。</p>
<p>供贍<span class='note-inline'>(聲類字作贍同時焰反助也字書贍足也謂周足也)</span>。</p>
<p>養飼<span class='note-inline'>(說文囚志反飼糧也廣雅萎飼也蒼頡訓詁飼飽也謂以食與人曰飼論文作飴弋之反亦古字假借通用非體也)</span>。</p>
</div>
<div class='div-other'><a id='mulu4338' />
<p class='h2'>第二卷</p><p>溜墮<span class='note-inline'>(力救反蒼頡解詁云溜謂水垂下也)</span>。</p>
<p>路渚<span class='note-inline'>(之與反爾雅小洲曰渚李巡曰四方有水獨高可居故曰渚也)</span>。</p>
<p>犁鏵<span class='note-inline'>(古文㭉鏵二形今釫古文奇字作鋘同下[一/ㄠ][瓜-、]反犁刃也說文兩刃臿)</span>。</p>
<p>江浦<span class='note-inline'>(匹戶反毛詩云省此淮浦傳曰浦水涯也)</span>。</p>
<p>磨礪<span class='note-inline'>(字詁今作厲同力制反山海經崦嵫山多砥礪郭璞曰即磨石也尚書若金用汝作礪孔安國曰砥細於礪皆可以磨刀刃砥音脂)</span>。</p>
<p>坑穽<span class='note-inline'>(古文阱汬二形同慈性反廣雅穿坑也說文穽大陷也周禮壅人掌春令為穿鄭玄曰謂穿地為塹所以禦禽獸或超踰則陷之也)</span>。</p>
<p>敧仄<span class='note-inline'>(又作[翅-羽+奇]攲崎三形同丘知反不正也說文㩻䧢傾側不安也不能久立也)</span>。</p>
<p>蜂蠆<span class='note-inline'>(丑芥反毒蟲也山東呼為蝎陜以西呼為蠆蝲音匕曷力曷反)</span>。</p>
<p>俾倪<span class='note-inline'>(又作㪏堄二形三蒼作䫌倪二形同普米五禮反廣雅俾倪堞女牆也埤蒼城上小垣也釋名云俾倪城上垣也於其孔中俾倪非常也亦言陴言裨助城之高或云女牆言其卑小比之於城若女人之於丈夫也或名堞取其重疊也)</span>。</p>
<p>寶柵<span class='note-inline'>(叉百反說文柵編竪木通俗文木垣曰柵是也)</span>。</p>
<p>泛漾<span class='note-inline'>(敷劒反下翼尚反案泛漾搖蕩也)</span>。</p>
<p>寶凾<span class='note-inline'>(胡緘反謂盛貯經書雜物等曰函論文作涵胡甘反涵潤澤也涵非此用)</span>。</p>
<p>鸊鷈<span class='note-inline'>(薜覓反下他奚反方言野鳧小而好沒水中者南楚之外謂之鸊鷉其大者謂之鶻蹄其膏可以瑩刀用也)</span>。</p>
<p>水湔<span class='note-inline'>(又作㵶同子見反通俗文水傍沾曰湔江南音子旦反)</span>。</p>
<p>自縋<span class='note-inline'>(又作硾同直偽反說文以繩有所懸鎮也廣雅縋索上鎮窄也)</span>。</p>
<p>謳歌<span class='note-inline'>(又作慪同於侯反說文齊歌曰謳廣雅謳喜也爾疋徒歌謂之謠)</span>。</p>
<p>柱礎<span class='note-inline'>(初舉反淮南子云山雲蒸柱礎潤許叔重曰楚人謂柱[石*寫]曰礎市[石*寫]音思亦反)</span>。</p>
<p>市廛<span class='note-inline'>(值連反禮記市廛而不征鄭玄曰廛市物[邱-丘+(乏-之+ㄠ)]舍也廛居也方言東齊海岱之間謂居曰廛)</span>。</p>
<p>笳聲<span class='note-inline'>(或作葭同古遐反今樂器中笳卷蘆葉吹之因以名也)</span>。</p>
<p>椽桷<span class='note-inline'>(馳宜反下古學反案椽桷榱橑一物廣異名也桷音角榱音衰橑音老)</span>。</p>
<p>池沼<span class='note-inline'>(之遶反蒼頡解詁云沼池也)</span>。</p>
</div>
<div class='div-other'><a id='mulu4339' />
<p class='h2'>第三卷</p><p>花莟<span class='note-inline'>(又作萏同胡感反謂花之未發者也)</span>。</p>
</div>
<div class='div-other'><a id='mulu4340' />
<p class='h2'>第四卷</p><p>提頭賴吒<span class='note-inline'>(或言提多羅吒或言弟黎多曷囉吒此譯云持國者主領揵達婆及毗舍闍或云臂奢柘謂餓鬼中勝者也)</span>。</p>
<p>迺至<span class='note-inline'>(奴改反爾疋迺乃也郭璞曰迺亦乃字也蒼頡篇迺往也遠也)</span>。</p>
<p>毘留勒叉<span class='note-inline'>(或名毗離或言毘樓勒叉迦或言鼻溜茶迦此譯云增長主領弓盤茶及閉黎多弓盤茶者或云鳩盤茶甕形頭似冬瓜閉黎多者或名薜茘多餓鬼中劣者也)</span>。</p>
<p>毗留博叉<span class='note-inline'>(或名毘僂愽叉或名鼻溜波阿人此譯云雜語或言醜眼主領龍及富單那富單那者是臭餓鬼中勝者也)</span>。</p>
<p>毘沙門<span class='note-inline'>(或言鞞舍囉婆拏此譯云離聞亦云普門或云多聞其王最富寶物自然主夜叉反羅剎夜叉此云傷謂能傷害人也羅剎或云羅叉娑)</span>。</p>
</div>
<div class='div-other'><a id='mulu4341' />
<p class='h2'>第五卷</p><p>幡幟<span class='note-inline'>(古文[巾*(土/心)]同昌志反通俗文私記曰幟幟幖也廣雅幟幡也墨子曰幟長文五廣半幅也)</span>。</p>
<p>周羅<span class='note-inline'>(此譯云小也謂小髻也)</span>。</p>
<p>釜鍑<span class='note-inline'>(方目甫救二反方言鍑或謂之鬲說文鍑如釜而口大三蒼鍑小釜也鬲音歷)</span>。</p>
<p>[打-丁+戲]者<span class='note-inline'>(又作抪[虛*瓜]二形同許宜反方言蠡或謂之[打-丁+戲]今江南呼勺為[打-丁+戲]三蒼䚙勺也廣雅[虛*瓜]瓢也論文作[打-丁+(羲-ㄎ+乃)]非體也)</span>。</p>
<p>[牛*秦]牛<span class='note-inline'>(音秦字路云牛名也)</span>。</p>
<p>褊吝<span class='note-inline'>(卑湎反說文褊小也爾疋急褊謂急疾也陿也)</span>。</p>
</div>
<div class='div-other'><a id='mulu4342' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu4343' />
<p class='h2'>第七卷</p><p>兵廝<span class='note-inline'>(又作㒋同思移反廣雅廝謂命使也字書廝役也謂賤役者也漢書廝與之卒張晏曰廝微也韋昭曰析薪也廝炊享曰養)</span>。</p>
</div>
<div class='div-other'><a id='mulu4344' />
<p class='h2'>第八卷</p><p>山磕<span class='note-inline'>(苦盍反說文石聲也亦大聲今江南凡言打物碎為磕破)</span>。</p>
<p>鐇斧<span class='note-inline'>(府袁反埤蒼鐇鏟也)</span>。</p>
<p>如芟<span class='note-inline'>(所巖反刈草也詩傳曰芟除草也)</span>。</p>
<p>痛辣<span class='note-inline'>(力達反通俗文辛甚曰辣論文作剌非正也)</span>。</p>
<p>烹殺<span class='note-inline'>(普羹反烹煮也方言烹熟也嵩岳以南陳頴之間曰烹儀禮凡煮於鑊中曰烹也)</span>。</p>
<p>如㺗<span class='note-inline'>(察閑反埤蒼犬噬也案噬猶齧也字從犬)</span>。</p>
<p>四棱<span class='note-inline'>(力增反說文棱柧也柧音孤通俗文亦四亦為棱八棱為柧也)</span>。</p>
<p>萪藤<span class='note-inline'>(苦和反南海志云萪藤名也)</span>。</p>
<p>陵鯉<span class='note-inline'>(閭蒸反鯪鯉魚名也有足出南方陸居也)</span>。</p>
<p>或獺<span class='note-inline'>(他曷他鎋二反形如小犬水居食魚者也論文作狙都達反獸名也狙非此用也)</span>。</p>
<p>或蝟<span class='note-inline'>(又作彙同于貴反有兔蝟鼠蝟等)</span>。</p>
<p>褫皮<span class='note-inline'>(勅爾直紙二反廣雅褫奪也說文奪衣也今謂奪其皮也)</span>。</p>
<p>竹笪<span class='note-inline'>(都達反說文笪箬也箬音若竹皮名也郭璞注方言云江東謂籧篨直文而麤者為笪斜文者為[竺-二+發]一名筕篖[竺-二+發]音廢筕胡郎反篖音唐)</span>。</p>
<p><span class='corr'>掐</span>齧<span class='note-inline'>(口狹反爪傷曰<span class='corr'>掐</span>韻集作㓣口洽反入也)</span>。</p>
<p>鐵艚<span class='note-inline'>(又作槽同在勞反聲類槽飤豕器也)</span>。</p>
<p>舂䑗<span class='note-inline'>(尺容反下徒朗反世本雍文作舂杵黃帝臣也廣雅䑗舂也韻集云䑔䑗米也今中國言䑔江南言䑗論文作蕩非體也䑔音伐小舂)</span>。</p>
<p>酪㼚<span class='note-inline'>(又作堈同古郎反方言㼚甖也今江東通言大瓮為㼚)</span>。</p>
<p>腦濺<span class='note-inline'>(又作潛同子旦反三蒼僣汙灑也江南言潛山東湔音子見反)</span>。</p>
<p>煎炒<span class='note-inline'>(古文[鬻-米+芻]炒焣炒四形作[鬲*魚]崔寔四民月令作炒古今正字作槱字同初絞反方言熬焣煎備火乾也說文熬也)</span>。</p>
<p>利丳<span class='note-inline'>(字苑初眼反謂以籤貫肉炙之者也籤音且廉反)</span>。</p>
<p>鼉鱷<span class='note-inline'>(大何反下五各反廣雅鱷魚名也長二文餘有四足似鼉齒至利有禽鹿入水齧腰即斷也)</span>。</p>
<p>頸鴉<span class='note-inline'>(於牙反白頸鳥也關中名阿雅爾疋鷽斯鴨居郭璞曰雅烏也小而羣飛腹下白者江東呼為鵯烏鵯音疋)</span>。</p>
<p>應鶚<span class='note-inline'>(五各反摯猛之鳥也山海經狀如鵰而黑白首赤足喙)</span>。</p>
<p>匕首<span class='note-inline'>(補履反劒名也周禮考工記云匕首劒身長三尺重二斤一兩輕而便用也其頭似匕因曰匕首史記荊軻左執匕首是)</span>。</p>
<p>木柿<span class='note-inline'>(麩癈反蒼頡篇柿札也說文削木朴也江南名柿中國曰札山東名朴豆札朴音[受-又+子]豆也)</span>。</p>
<p>鐵杙<span class='note-inline'>(余職反爾疋樴謂之杙郭璞曰杙橜也論文作弋非體也)</span>。</p>
<p>鴆殺<span class='note-inline'>(除禁反山海經女几之山多鴆郭璞曰大如鵰紫綠色頸赤喙食虵也以羽畫酒飲即殺人)</span>。</p>
<p>徇令<span class='note-inline'>(辭俊反徇猶巡也爾疋徇遍也說文徇行示也徇亦循也字從彳音恥亦反)</span>。</p>
<p>鍊鐵<span class='note-inline'>(又作煉同力見反說文鍊冶金也鐵為黑金也)</span>。</p>
</div>
<div class='div-other'><a id='mulu4345' />
<p class='h2'>第九卷</p><p>或瘻<span class='note-inline'>(力鬪反說文頸腫病也今腋下隱處皆有中有蟲也)</span>。</p>
<p>瘭疾<span class='note-inline'>(卑遙反癰成也埤蒼瘭疽也說文瘭疽久癰)</span>。</p>
<p>仆地<span class='note-inline'>(古文踣同蒲北反說文仆頓也謂前覆也)</span>。</p>
</div>
<div class='div-other'><a id='mulu4346' />
<p class='h2'>第十卷</p><p>相㩌<span class='note-inline'>(扶味反南人謂相樸為相㩌也)</span>。</p>
<p>吹篪<span class='note-inline'>(又作[龠*(箎-儿+几)]竾二形同除離反說文管有七孔世本蘇辛公作箎)</span>。</p>
<p>水苔<span class='note-inline'>(徒來反謂水中魚衣綠色生水底者也亦可以為紙)</span>。</p>
<p>湴泥<span class='note-inline'>(又作淜同排咸白監二反無舟渡河也說文涉渡水)</span>。</p>
<p>則凹<span class='note-inline'>(蒼頡篇作[口*容]同烏挾反字苑凹陷也)</span>。</p>
</div></div>
<div class='div-other'><a id='mulu4347' />
<div class='div-other'><a id='mulu4348' />
<p class='h2'>解脫道論第一卷<span class='note-inline'>(玄應音)</span></p><p>叨佷<span class='note-inline'>(他勞反下胡懇反叨貪也方言叨淺也埤蒼叨食也說文作此饕字也)</span>。</p>
<p>裝捒<span class='note-inline'>(阻良側亮二反下師句反今中國人謂撩理行具為縛拺縛音附拺音戍說文裝束也裹也)</span>。</p>
<p>沮屈<span class='note-inline'>(才與反蒼頡篇解詁沮漸也敗壞也論文作爼側呂反貯醢器也一曰置肉机也爼非此義)</span>。</p>
</div>
<div class='div-other'><a id='mulu4349' />
<p class='h2'>第二卷</p><p>麻䉽<span class='note-inline'>(字苑作粄同布滿反餈類也今米䉽豆䉽皆作此字也)</span>。</p>
</div>
<div class='div-other'><a id='mulu4350' />
<p class='h2'>第三卷</p><p>桁械<span class='note-inline'>(胡郎反下胡戒反通俗文拘罪人曰桁械亦桁類也)</span>。</p>
<p>摒擋<span class='note-inline'>(卑政反下都浪反謂掃除也廣雅云摒除也)</span>。</p>
<p>噫噫<span class='note-inline'>(借音於矜反相荅應聲)</span>。</p>
</div>
<div class='div-other'><a id='mulu4351' />
<p class='h2'>第四卷</p><p>刪去<span class='note-inline'>(所姦反三蒼刪除也)</span>。</p>
<p>衣帊<span class='note-inline'>(又作[袖-由+巴]同疋亞反廣雅帊幞也通俗文兩複曰帊是)</span>。</p>
<p>痕跡<span class='note-inline'>(纂文作眼同胡根反通俗文瘡瘢曰痕也)</span>。</p>
<p>櫺窓<span class='note-inline'>(力丁反說文窓楯間子也通俗文疏門曰櫺今窓櫺車櫺皆是也)</span>。</p>
<p>骯節<span class='note-inline'>(又作垸同胡灌反通俗文燒骨以[暴-(日/共)+夾]曰垸蒼頡訓詁垸以[暴-(日/共)+夾]和之今中國人言垸江南言[(骨-┌+人)*垂]音瑞[暴-(日/共)+夾]古漆字)</span>。</p>
<p>摨狗<span class='note-inline'>(女皆反人名也依字韻集揩摨摩也)</span>。</p>
<p>狡獪<span class='note-inline'>(古卯反下古文[狂-王+昏]㹝二形又作㹟同古快反通俗文小兒戲謂之狡獪今關中言狡刮訛也)</span>。</p>
</div>
<div class='div-other'><a id='mulu4352' />
<p class='h2'>第五卷　第六卷<span class='note-inline'>(先不音)</span></p></div>
<div class='div-other'><a id='mulu4353' />
<p class='h2'>第七卷</p><p>[虫*(匚@(一/品))]拘<span class='note-inline'>(羌句反)</span>。</p>
<p>霖婆<span class='note-inline'>(力金反)</span>。</p>
<p>哿栗<span class='note-inline'>(古我反)</span>。</p>
<p>鉢扡<span class='note-inline'>(土何反)</span>。</p>
<p>瘑痳<span class='note-inline'>(張揖雜字作瘑瘑字書作㽿同古和反蒼頡篇㽿禿也韻集曰瘡病也春發者謂之燕㽿秋發者謂之雁㽿)</span>。</p>
<p>閟塞<span class='note-inline'>(鄙冀反詩云我思不閟傳曰閟閉也亦不從也論文作秘非體也)</span>。</p>
</div>
<div class='div-other'><a id='mulu4354' />
<p class='h2'>第八卷</p><p>忿吒<span class='note-inline'>(齒逸反方言叱呵怒也陳謂之呵案叱猶呵叱也)</span>。</p>
<p>濕觟<span class='note-inline'>(胡瓦反應作黊胡寡反鮮明也又物精不雜為黊)</span>。</p>
</div>
<div class='div-other'><a id='mulu4355' />
<p class='h2'>第九卷<span class='note-inline'>(先不音)</span></p></div>
<div class='div-other'><a id='mulu4356' />
<p class='h2'>第十卷</p><p>夾膝<span class='note-inline'>(古洽反謂夾在兩邊近也三蒼夾輔也說文夾持也夾至)</span>。</p>
<p>如荻<span class='note-inline'>(又作藡同徒歷反即蒹荻也堪為[竺-二+伯]者也蒹音古銜反)</span>。</p>
</div>
<div class='div-other'><a id='mulu4357' />
<p class='h2'>第十一第十二<span class='note-inline'>(先不音)</span></p></div></div>
<div class='div-other'><a id='mulu4358' />
<div class='div-other'><a id='mulu4359' />
<p class='h2'>舍利弗阿毘曇論第一卷</p><p class="byline">玄應撰</p><p>殉有<span class='note-inline'>(辭俊反蒼頡篇殉求也亦營也)</span>。</p>
<p>西軫<span class='note-inline'>(之忍反淮南子云激軫之音許叔重曰軫轉也)</span>。</p>
<p>閬風<span class='note-inline'>(力[夾/皿]反廣疋崑崙墟有三山閬風板桐玄圃也)</span>。</p>
<p>愔愔<span class='note-inline'>(於針反聲類愔和靜貌也三蒼性和)</span>。</p>
</div>
<div class='div-other'><a id='mulu4360' />
<p class='h2'>第二第三第四第五<span class='note-inline'>(先不音)</span></p></div>
<div class='div-other'><a id='mulu4361' />
<p class='h2'>第六卷</p><p>旋嵐<span class='note-inline'>(力含反或作毘嵐婆或言鞞藍婆或作吠藍或言隨藍皆是梵之楚夏耳此云迅猛風)</span>。</p>
<p>認取<span class='note-inline'>(而僅反謂失物而誌之者誌記也論文作仞非體也)</span>。</p>
<p>醪酒<span class='note-inline'>(力刀反蒼頡篇醪謂有滓酒也)</span>。</p>
</div>
<div class='div-other'><a id='mulu4362' />
<p class='h2'>第七卷</p><p>[矛*(替-曰+貝)]矛<span class='note-inline'>(麤鸞反䂎擲也下又作矛鉾二形同莫侯反論文作竄牟二形)</span>。</p>
</div>
<div class='div-other'><a id='mulu4363' />
<p class='h2'>第八第九第十<span class='note-inline'>(先不音)</span></p></div>
<div class='div-other'><a id='mulu4364' />
<p class='h2'>第十一卷</p><p>蓽豆<span class='note-inline'>(方蜜反)</span>。</p>
</div>
<div class='div-other'><a id='mulu4365' />
<p class='h2'>第十二卷<span class='note-inline'>(先不音)</span></p></div>
<div class='div-other'><a id='mulu4366' />
<p class='h2'>第十三卷</p><p>硾脚<span class='note-inline'>(又作縋同直偽反通俗文懸鎮曰縋謂懸石硾下也論文作錘假借)</span>。</p>
<p>呼呷<span class='note-inline'>(呼甲反說文呷吸也)</span>。</p>
<p>浸淫<span class='note-inline'>(姊鴆反浸淫者轉大言之也浸淫移徙處曰廣也釋名廯瘡也)</span>。</p>
<p>蟆子<span class='note-inline'>(音莫山南多饒此物如蚊而小[打-丁+替]聚暎曰嚙人作痕如毛也)</span>。</p>
<p>車轢<span class='note-inline'>(力各力的二反輾轢也說文車所踐曰轢)</span>。</p>
</div>
<div class='div-other'><a id='mulu4367' />
<p class='h2'>第十四卷</p><p>癬皰<span class='note-inline'>(又作㿅同私淺反字林乾瘍也案有乾濕兩種釋名癬徙也移徙漸大也故青徐謂癬為徙也)</span>。</p>
<p>㿃下<span class='note-inline'>(又作䐭同竹世丁計二反關中音多滯反字林赤利也釋名云下重而赤白曰㿃言厲㿃難差)</span>。</p>
<p>螕蝨<span class='note-inline'>(補奚反說文螕齧牛蟲也今牛馬雞狗皆有螕也下所乙反齧人蟲也山東及會稽皆音也)</span>。</p>
</div>
<div class='div-other'><a id='mulu4368' />
<p class='h2'>第十五第十六第十七第十八<span class='note-inline'>(先不音)</span></p></div>
<div class='div-other'><a id='mulu4369' />
<p class='h2'>第十九卷</p><p>緒八<span class='note-inline'>(辭與反說文緒絲端也謂端緒也)</span>。</p>
<p>稼穡<span class='note-inline'>(加暇反下所力反字林種曰稼收曰穡說文禾之秀實為稼一曰在野曰稼)</span>。</p>
</div>
<div class='div-other'><a id='mulu4370' />
<p class='h2'>第二十卷<span class='note-inline'>(先不音)</span></p></div>
<div class='div-other'><a id='mulu4371' />
<p class='h2'>第二十一卷</p><p>㰆師<span class='note-inline'>(埤蒼作[(一/韋)*(ㄆ/田)]又作排同蒲戒反王弼注書作㰆橐囊也謂鍛家用炊令熾者)</span>。</p>
</div>
<div class='div-other'><a id='mulu4372' />
<p class='h2'>第二十二卷</p><p>骨皰<span class='note-inline'>(又作靤同輔孝反小腫也說文皰面生氣也今取其義論文作胞或作疱䶌二形非也)</span>。</p>
<p>擡舉<span class='note-inline'>(徒來反通俗文舉振謂之擡也)</span>。</p>
<p>襵皺<span class='note-inline'>(之涉知獵二反襵猶襵疊也亦細襵)</span>。</p>
<p>雚荻<span class='note-inline'>(胡官反細葦也毛詩草木疏云葭菼名薍至秋成則謂之雚夏小正曰葦未秀則不為雚秀已後為雚下又作藡同徒歷反即蒹荻也堪為[竺-二+伯]者也蒹占甜反葭音加菼他敢反薍音五患反)</span>。</p>
</div></div>
<div class='div-other'><a id='mulu4373' />
<p class='h1'>五事毘婆沙論上卷</p><p class="byline">惠琳撰</p>
<div class='div-other'><a id='mulu4374' /><p>貞實<span class='note-inline'>(上陟程反周易貞正也謚法曰德政應和曰貞內外無壞曰貞直道不撓曰貞說文卜問也鄭玄曰問事之政也從卜貝或從鼎省聲經從示或從木作棹楨非也)</span>。</p>
<p>颻颺<span class='note-inline'>(上曜昭反蒼頡篇飄颻風也埤蒼云颻上行風也下養將反考聲云清風也說文風所飛揚也從風䍃易聲)</span>。</p>
<p>身篋<span class='note-inline'>(下謙葉反玉篇篋笥也考聲箱類也說文作匧椷也從竹亦通從匚匚音方夾聲)</span>。</p>
<p>著甲<span class='note-inline'>(下古狎反鄭注周禮甲鎧也傳曰押也考聲甲冑也說文大一經曰頭冝為甲甲象人頭也經作鉀是鉀爐箭名也乖經義鉀音古闔反)</span>。</p>
<p>刀矟<span class='note-inline'>(下山卓反廣雅云矟矛也說文闕古今正字云矟長一丈八尺也從矛肖聲)</span>。</p>
</div>
<div class='div-other'><a id='mulu4375' />
<p class='h2'>下卷</p><p>撮摩<span class='note-inline'>(上七活反廣雅云撮持也應邵漢書云四圭曰撮亦三指撮也禮記云天地一撮土多也字林云撮手取也古今正字云亦兩指撮也從手最聲也)</span>。</p>
</div></div>
<div class='div-other'><a id='mulu4376' />
<p class='h1'>鞞婆沙阿毘曇論第一卷</p><p class="byline">玄應音</p>
<div class='div-other'><a id='mulu4377' /><p>跋芩<span class='note-inline'>(渠今反人名也)</span>。</p>
<p>傅采<span class='note-inline'>(方務反傅謂塗附也傅藥傅粉皆作此論文作拊夫主反拊拍也非此用也下且在反釆猶彩色也)</span>。</p>
</div>
<div class='div-other'><a id='mulu4378' />
<p class='h2'>第二卷<span class='note-inline'>(先不音)</span></p></div>
<div class='div-other'><a id='mulu4379' />
<p class='h2'>第三卷</p><p>摩鯈<span class='note-inline'>(又作倐跾二形同書育反人名也)</span>。</p>
<p>鱣魚<span class='note-inline'>(古文鱣同知連反大黃魚也口在頷下也體無鱗甲肉黃大者長二三丈江東呼為黃魚是也)</span>。</p>
<p>如鍼<span class='note-inline'>(字詁從金咸今作針同支淫反廣雅針刺也說文鍼所以縫衣裳者也)</span>。</p>
<p>鞮伽<span class='note-inline'>(都奚反謂種子也)</span>。</p>
</div>
<div class='div-other'><a id='mulu4380' />
<p class='h2'>第四卷</p><p>色膜<span class='note-inline'>(亡各反說文肉聞膜也論文從革作[革*莫]非也)</span>。</p>
<p>騰書<span class='note-inline'>(徒登反說文騰傅也處郵驛也騰乘也廣疋騰奔也疾也)</span>。</p>
</div>
<div class='div-other'><a id='mulu4381' />
<p class='h2'>第五卷</p><p>若翳<span class='note-inline'>(韻集作瞖同一計反說文目病生瞖也三蒼瞖目病也論文作曀風而陰曰曀曀非字體也)</span>。</p>
<p>陰燧<span class='note-inline'>(古文作鐆燧二形今作[(檖-(這-言))/火]或作燧同辭醉反陰燧出水陽燧出火者鐆玉石之銅精圓也陰燧以鐵方也)</span>。</p>
<p>潭水<span class='note-inline'>(徒南反亭水也楚人名深為潭論文作澹徒濫反安也澹非此義)</span>。</p>
</div>
<div class='div-other'><a id='mulu4382' />
<p class='h2'>第六卷<span class='note-inline'>(先不音)</span></p></div>
<div class='div-other'><a id='mulu4383' />
<p class='h2'>第七卷</p><p>譏貶<span class='note-inline'>(居衣反廣疋譏<span class='corr'>刺</span>也說文譏誹也下古文[巢-果+早]同碑儉反貶損也減也亦墜也)</span>。</p>
</div>
<div class='div-other'><a id='mulu4384' />
<p class='h2'>第八卷<span class='note-inline'>(先不音)</span></p></div>
<div class='div-other'><a id='mulu4385' />
<p class='h2'>第九卷</p><p>如弶<span class='note-inline'>(渠向反韻集云施羂於道曰弶今時獵家施弶以取鳥獸者其形似弓也)</span>。</p>
<p>禋佞<span class='note-inline'>(於人反苦也)</span>。</p>
<p>彌佞<span class='note-inline'>(習也)</span>。</p>
<p>陀破<span class='note-inline'>(盡也)</span>。</p>
<p>陀羅<span class='note-inline'>(破道也)</span>。</p>
</div>
<div class='div-other'><a id='mulu4386' />
<p class='h2'>第十卷</p><p>道跡<span class='note-inline'>(又作蹟迹二形同子亦反足跡也論文作跃跤二形非也)</span>。</p>
</div>
<div class='div-other'><a id='mulu4387' />
<p class='h2'>第十一卷<span class='note-inline'>(先不音)</span></p></div>
<div class='div-other'><a id='mulu4388' />
<p class='h2'>第十二卷</p><p>抆摸<span class='note-inline'>(無粉反字林抆拭也摸[打-丁+索]也[打-丁+索]音桑各反)</span>。</p>
<p>鉤㧻<span class='note-inline'>(都角反㧻擊也敲㧻也敲音苦交反論文作琢非也)</span>。</p>
<p>樺皮<span class='note-inline'>(胡霸反可以飾弓者也)</span>。</p>
</div>
<div class='div-other'><a id='mulu4389' />
<p class='h2'>第十三卷</p><p>鐵杷<span class='note-inline'>(又作色同平加反方言杷謂之渠拏郭璞曰有齒曰杷無齒曰朳朳音八今江南有齒者為杷拏字從木拏音女於反)</span>。</p>
<p>下晡<span class='note-inline'>(補胡反淮南子云曰行至于悲谷為晡時謂加申時)</span>。</p>
</div>
<div class='div-other'><a id='mulu4390' />
<p class='h2'>第十四卷</p><p>蚇蠖<span class='note-inline'>(齒亦反下烏郭於玃二反爾疋蠖尺蠖方言尺蠖又名步屈一名尋桑纂文云吳人以步屈名桑闔音古合反二名蝍[虫*就]音子六反)</span>。</p>
<p>犎牛<span class='note-inline'>(周成難字作犎音妃封反漢書音封此牛形小髆上有封也)</span>。</p>
<p>不眴<span class='note-inline'>(列子作瞬通俗文作眴同尸閏反說文作瞚目開閉數搖也服䖍云目動曰眴)</span>。</p>
<p>鴝鵒<span class='note-inline'>(又作鸜同具俱反下又作鵒同以屬反似反舌頭有兩毛角也山海經公羊傳並作鸛音鑵)</span>。</p>
<p>蜀蟲<span class='note-inline'>(時燭反詩云蜎蜎者蜀傳曰蜀桑蟲也大如指似蠶爾疋蚅一名烏蜀是也)</span>。</p>
</div></div>
<div class='div-other'><a id='mulu4391' />
<div class='div-other'><a id='mulu4392' />
<p class='h2'>三彌底部論上卷</p><p class="byline">惠琳撰</p><p>若僂<span class='note-inline'>(下力主反杜注左傳僂傴也何注公羊云身疾也廣雅曲也說文尪也從人婁聲也)</span>。</p>
<p>若[辟/止]<span class='note-inline'>(下并癖反顧野王云[辟/止]謂足病枯不能行也說文從止辟聲經作蹙俗字亦通)</span>。</p>
<p>挑眼<span class='note-inline'>(上眺彫反蒼頡篇挑抉也韻詮云挑撥也剔除也說文從手兆聲經作挑時用字也)</span>。</p>
</div>
<div class='div-other'><a id='mulu4393' />
<p class='h2'>中卷</p><p>肉團<span class='note-inline'>(上如陸反顧野王曰肉者肌膚之肉也凡有血氣之類皆謂之肉也說文象形字也)</span>。</p>
</div>
<div class='div-other'><a id='mulu4394' />
<p class='h2'>下卷</p><p>儴佉<span class='note-inline'>(上汝昌反下却迦反梵語孃合從人作儴經作蠰錯用也)</span>。</p>
<p>柯羅羅<span class='note-inline'>(梵語也古譯或云揭邏藍或曰迦邏皆一語耳此即說人初受胎七日之名)</span>。</p>
</div></div>
<div class='div-other'><a id='mulu4395' />
<div class='div-other'><a id='mulu4396' />
<p class='h2'>分別功德論第一卷</p><p class="byline">玄應撰</p><p>比較<span class='note-inline'>(古文搉同古學反較量也較明也搉猶粗略也)</span>。</p>
<p>晧大<span class='note-inline'>(三蒼古文顥同胡老反晧亦廣大也光明也)</span>。</p>
<p>毘[(齋-ㄚ+了)-小+肉]<span class='note-inline'>(蒲西扶脂二反下昨迷反說文膍人䐡也論文作肥非也)</span>。</p>
<p>地肥<span class='note-inline'>(扶非反劫初時脂也亦名地味論文作[月*雹]非也)</span>。</p>
<p>案如<span class='note-inline'>(於旦反案行也亦瞻視也一曰案尋也)</span>。</p>
<p>呈佛<span class='note-inline'>(馳京反呈見也謂亦見於佛也論文作程注之程非體也或作侱非也)</span>。</p>
<p>弓矢<span class='note-inline'>(又作[乞-乙+六]同尸止反三蒼矢箭也古者夷牟初作矢)</span>。</p>
<p>[門@視][門@俞]<span class='note-inline'>(又作窺同丘規反下弋珠反說文窺亦視也)</span>。</p>
</div>
<div class='div-other'><a id='mulu4397' />
<p class='h2'>第二卷</p><p>訾哉<span class='note-inline'>(又作訾同紫斯反訾量也說文訾思也)</span>。</p>
<p>[米*乍]哉<span class='note-inline'>(字宜作[臼*乍]二形同子各反說文糲一斛舂取九升曰糳三蒼注云糳精米也今江南亦謂䑔米為糳糲音剌論文作[米*乍]非體)</span>。</p>
<p>汪水<span class='note-inline'>(烏黃反通俗文停水曰汪汪池也說文汪深廣也)</span>。</p>
<p>自刎<span class='note-inline'>(古文歾同亡粉反公羊傳云公遂刎脰而死何休曰刎割也)</span>。</p>
<p>婆南<span class='note-inline'>(或言和南皆訛也正言槃淡此譯云我禮也)</span>。</p>
<p>繕埴<span class='note-inline'>(市戰反下市力反繕治埴粘土也謂和治土也)</span>。</p>
<p>匈匈<span class='note-inline'>(許恭反匈匈沸鬧之聲也漢書匈匈數千人聲是也論文從水作洶非也)</span>。</p>
<p>斗藪<span class='note-inline'>(又作擻同蘇走反郭璞注方言曰斗擻舉也通俗文斗藪謂之毅[((素-糸)*殳)/束]難字音都穀反下蘇穀反論文作抖捒非體)</span>。</p>
<p>暨今<span class='note-inline'>(聲類古文泉同其器反左傳猶懼不暨注云暨至也)</span>。</p>
</div>
<div class='div-other'><a id='mulu4398' />
<p class='h2'>第三卷</p><p>應敘<span class='note-inline'>(辭與反說文敘次第也爾疋敘緒也謂端緒也)</span>。</p>
<p>酬酢<span class='note-inline'>(又作醻蒼頡篇作酬同市周反主荅客曰酬客報主人曰酢也)</span>。</p>
<p>森森<span class='note-inline'>(所金反說文木長皃也今取其義也)</span>。</p>
<p>怏然<span class='note-inline'>(於亮反蒼頡篇怏懟心亦怏然心不伏也)</span>。</p>
<p>湔浣<span class='note-inline'>(上子田反下胡滿反三蒼湔濯也浣洗也)</span>。</p>
<p>啾吟<span class='note-inline'>(子由反下牛金反蒼頡篇云啾眾聲也說文啾小兒聲也吟嘆也諷詠也論文作吟非也)</span>。</p>
</div>
<div class='div-other'><a id='mulu4399' />
<p class='h2'>第四卷</p><p>繁衍<span class='note-inline'>(扶袁反下以善反繁多也盛也衍水流長也)</span>。</p>
<p>銓日<span class='note-inline'>(且泉反漢書應邵曰銓權衡也量斗斛也韋昭曰銓稱錘也)</span>。</p>
</div></div>
<div class='div-other'><a id='mulu4400' />
<p class='h1'>四諦論第一卷</p><p class="byline">玄應撰</p>
<div class='div-other'><a id='mulu4401' /><p>泅水<span class='note-inline'>(古文作浮同似由反說文泅謂水上浮也今江南謂指浮為泅)</span>。</p>
<p>氣瘶<span class='note-inline'>(蘇豆反說文瘶逆氣也蒼頡篇齊都謂瘶曰欬欬音苦代反江南行此音也)</span>。</p>
</div>
<div class='div-other'><a id='mulu4402' />
<p class='h2'>第二卷</p><p>噤塞<span class='note-inline'>(又作唫同渠錦巨蔭二反說文噤口閉也)</span>。</p>
<p>射堋<span class='note-inline'>(音朋字略射的也亦即射垛也垛音徒果反)</span>。</p>
</div>
<div class='div-other'><a id='mulu4403' />
<p class='h2'>第三卷<span class='note-inline'>(先不音)</span></p></div>
<div class='div-other'><a id='mulu4404' />
<p class='h2'>第四卷</p><p>調笴<span class='note-inline'>(工旱反字林笴箭莖也論文幹竿二形非)</span>。</p>
<p>馭車<span class='note-inline'>(今作御同魚據反駕馭也謂指麾使馬也凡言馭者所以驅之也內之於善也)</span>。</p>
</div></div>
<div class='div-other'><a id='mulu4405' />
<p class='h1'>辟支佛因緣論上卷</p><p class="byline">玄應</p>
<div class='div-other'><a id='mulu4406' /><p>一襲<span class='note-inline'>(辭立反史記賜衣一襲音義曰衣<span class='corr'>襌</span>複具為一襲<span class='corr'>襌</span>音丹也)</span>。</p>
<p>不恤<span class='note-inline'>(又作䘏同須律反爾疋恤憂也亦收也謂與人財物賑恤之為憂也)</span>。</p>
<p>瀑長<span class='note-inline'>(蒲報反蒼頡篇水濆起故曰瀑也)</span>。</p>
<p>勃逆<span class='note-inline'>(古文誖愂二形同補潰蒲沒二反廣疋愂亂也亦逆也惛也)</span>。</p>
<p>瞤動<span class='note-inline'>(古文旬同而倫反說文目搖動也今謂眼瞼掣動為瞤動也)</span>。</p>
<p>親昵<span class='note-inline'>(又作暱同女栗反爾疋昵近也郭璞曰相近也亦親也私昵也亟親昵亦數也亟音袪記反)</span>。</p>
<p>若詶<span class='note-inline'>(蒼頡解詁云詶亦酬字詶報也扣劒叩也)</span>。</p>
</div>
<div class='div-other'><a id='mulu4407' />
<p class='h2'>下卷</p><p>鉤挂<span class='note-inline'>(古賣反廣雅挂懸也)</span>。</p>
<p>曼王<span class='note-inline'>(莫盤反今高昌人謂聞為曼說文聞知聲也)</span>。</p>
<p>[口/(百-日+回)]之<span class='note-inline'>(達胡反圖義也亦計爾疋圖謀也謂謀謨也廣雅圖度也)</span>。</p>
<p>危惙<span class='note-inline'>(知劣反聲類掇短氣皃也惙惙亦憂皃也)</span>。</p>
<p>援助<span class='note-inline'>(禹眷反謂依據護助之言也籬援取其義矣)</span>。</p>
<p>財賄<span class='note-inline'>(古文賄同呼罪反通俗文財微眠賄周禮通貨賄鄭玄云玉曰貨布帛曰賄也)</span>。</p>
<p>矗直<span class='note-inline'>(初六反謂端直)</span>。</p>
<p>律車<span class='note-inline'>(或作離車子或作栗唱或作離昌皆梵言訛也正言栗咕婆此云仙族王種呫音昌葉反)</span>。</p>
</div></div>
<div class='div-other'><a id='mulu4408' />
<p class='h1'>十八部論</p><p class="byline">　惠琳撰</p><p>只底舸<span class='note-inline'>(古我反此梵語西國山名也律主所居之處也)</span>。</p>
<p>芿山<span class='note-inline'>(而證而蒸二反通俗文西國山名亦律部主所居處)</span>。</p>
<p>他鞞羅<span class='note-inline'>(陛迷反梵語唐云土部或云尊宿也)</span>。</p>
<p>偷婆<span class='note-inline'>(或云蘇偷婆梵語訛也正梵音窣覩波此云方墳或云墳塔即如來遺身舍利塼塔也古曰浮圖是也)</span>。</p>
</div>
<div class='div-other'><a id='mulu4409' />
<p class='h1'>部異執論</p><p class="byline">惠琳撰</p><p>阿輸柯<span class='note-inline'>(下音哥梵語不切聲轉輕重耳與迦字同薑佉反亦曰阿迦王古云阿育即無憂王之梵名)</span>。</p>
<p>頞悉多<span class='note-inline'>(上安割反梵語西國山名也在海之外曰所入處山)</span>。</p>
<p>夫嵐摩<span class='note-inline'>(中音藍梵語諸天定之異名也)</span>。</p>
<p>鬱多羅鳩婁<span class='note-inline'>(梵語北州名也古云鬱單越聲轉訛也此譯為高勝也)</span>。</p>
</div>
<div class='div-other'><a id='mulu4410' />
<p class='h1'>異部宗輪論</p><p class="byline">惠琳撰</p><p>羯剌藍<span class='note-inline'>(剌音郎割反梵語胎藏之初名也精如薄酪也)</span>。</p>
<p>鍵南<span class='note-inline'>(乾彥反亦梵語胎藏中之次第名也)</span>。</p>
<p>不齅<span class='note-inline'>(休救反說文云以鼻就臭曰齅從鼻從臭臭亦聲也臭音昌呪反經文從口作嗅俗字非正也)</span>。</p>
<p>文愜<span class='note-inline'>(謙葉反廣雅可意也考聲當也說文快也正作匧從心匧聲匧音同上今相傳作愜亦無失其義一也)</span>。</p>
</div>
<p class='juan'>一切經音義卷第七十三</p>
</div><!-- end of div[@id='body'] -->
</body></html>