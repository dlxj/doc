<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4471' />一切經音義卷第七十五</p><p class="byline">翻經沙門惠琳撰</p>
<div class='div-other'>
<ul>
<li><p style="margin-left:1em">音道地經一卷　琳</p>
<p style="margin-left:1em">修行道地經六卷　琳</p>
<p style="margin-left:1em">百喻經四卷　玄</p>
<p style="margin-left:1em">菩薩本緣經三卷　玄</p>
<p style="margin-left:1em">大乘修行諸要集三卷　未</p>
<p style="margin-left:1em">付法藏傳六卷　玄</p>
<p style="margin-left:1em">坐禪三昧經三卷　琳</p>
<p style="margin-left:1em">佛醫經一卷　玄</p>
<p style="margin-left:1em">惟曰雜難經一卷　琳</p>
<p style="margin-left:1em">佛般泥洹摩訶迦葉赴佛經一卷　琳</p>
<p style="margin-left:1em">菩薩呵色欲經一卷　玄</p>
<p style="margin-left:1em">四品學法經一卷　琳</p>
<p style="margin-left:1em">佛入涅盤金剛力士哀戀經一卷　琳</p>
<p style="margin-left:1em">迦旃延說沒盡偈經一卷　玄</p>
<p style="margin-left:1em">佛治身經一卷　琳</p>
<p style="margin-left:1em">佛治意經一卷　琳</p>
<p style="margin-left:1em">五門禪要經一卷　琳</p>
<p style="margin-left:1em">達磨多羅禪經二卷　玄</p>
<p style="margin-left:1em">禪法要解經二卷　玄</p>
<p style="margin-left:1em">舊雜譬喻經二卷　玄</p>
<p style="margin-left:1em">雜譬喻經一卷　玄</p>
<p style="margin-left:1em">阿含口解十二因緣經一卷　琳</p>
<p style="margin-left:1em">思惟要略經一卷　玄</p>
<p style="margin-left:1em">內身觀章句經一卷　琳</p>
<p style="margin-left:1em">法觀經一卷　琳</p>
<p style="margin-left:1em">禪要呵欲經一卷　琳</p>
<p style="margin-left:1em">十二遊經一卷　無</p>
<p style="margin-left:1em">阿育王譬喻經一卷　琳</p>
<p style="margin-left:1em">雜寶藏經八卷　玄</p>
<p style="margin-left:1em">那先比丘經三卷　玄</p>
<p style="margin-left:1em">譬喻經十卷　未音</p>
<p style="margin-left:1em">雜譬喻經二卷　琳</p>
<p style="margin-left:1em">雜譬喻經一卷</p>
<p style="margin-left:2em">右三十三經七十四卷同此卷音。</p>
</li>
</ul></div>
<div class='div-other'><a id='mulu4472' />
<p class='h1'>道地經一卷</p><p class="byline">沙門惠琳撰</p><p>笮甘露<span class='note-inline'>(上笮字經文錯書疑是古文天字請諸智審思之笮無義也)</span>。</p>
<p>僄樂<span class='note-inline'>(上匹妙反方言云僄輕也荊楚之間謂輕為僄經文錯書[仁-二+樂]字從人從樂古文僄字從人從囟從火作僄書寫不識便書從票錯之甚矣說文僄輕也從人票聲今俗變火為小也)</span>。</p>
<p>不可擭<span class='note-inline'>(烏虢反考聲云以手擭取也從手蒦聲經文單作蒦亦通從雈音完從又古文手字)</span>。</p>
<p>啄木<span class='note-inline'>(上音卓說文鳥食也從口豕聲豕音丑錄反)</span>。</p>
<p>枚䭷<span class='note-inline'>(上每杯反杜注左傳云枚馬撾也下音毛考聲云䭷馬駿長也說文形聲字也駿音[撼-咸+(句-口+夕)]東反)</span>。</p>
<p>持籌<span class='note-inline'>(長流反說文籌算也從竹壽聲經文從奇作笴錯書也)</span>。</p>
<p>作枕<span class='note-inline'>(之荏反說文臥頭[竺-二+廌]也從木冘聲冘音淫從冂從人也)</span>。</p>
<p>擔死人<span class='note-inline'>(多甘反考聲擔負也從手詹聲)</span>。</p>
<p>除圂<span class='note-inline'>(魂困反說文廁也從囗囗音韋豕在中也)</span>。</p>
<p>蟇子<span class='note-inline'>(馬巴反蝦蟇水蟲名也說文從虫莫聲或作蟆)</span>。</p>
<p>袒裸<span class='note-inline'>(上堂嬾反考聲云肩上衣也左傳肉袒也禮記勞無袒鄭玄曰左免衣也說文從亶從肉作膻訓亦袒露也今且依通俗文從衣下郎果反文字典說從人作倮脫衣露體也俗音華瓦反或從身作躶音並同形聲字也經中二字並從月從旦作胆腂不成字寫藏經冝改從正如前所說也)</span>。</p>
<p>長抓<span class='note-inline'>(莊狡反亦作爪象形經文從手作扴非也扴音戞非經義也)</span>。</p>
<p>狧鬢髮<span class='note-inline'>(狧音食尒反古文舐字也次鬢字必丑反說文頰耳間髮也從髟賓聲經從頁作䰅誤也下蕃韈反文字集略云頭毛也文字典說云首上毛也從髟犮聲也犮音盤末反)</span>。</p>
<p>菅葉<span class='note-inline'>(上音姦考聲云菅草茅類也其葉如刃從草官聲也)</span>。</p>
<p>無有蓏<span class='note-inline'>(郎果反字書云草果也說文云在木曰果在地曰蓏從草並二瓜作㼌音庾也)</span>。</p>
<p>芬菼<span class='note-inline'>(他敢反毛詩傳曰菼[芤-子+(止/肉)]也又曰毳衣如菼從草從炎亦形聲字也爾雅菼草青白色也)</span>。</p>
<p>嶄巖<span class='note-inline'>(上巢咸反毛詩嶃嶃山石高峻皃也或作巉磛磛三體並俗字亦通用下雅銜反毛詩傳曰巖巖積石皃也杜注左傳巖險也說文巖岸也從山嚴聲或從石作礹俗字也古文從品作嵒通用)</span>。</p>
<p>鳥挩<span class='note-inline'>(團活反義與奪字同考聲從支作敓敓猶強取也從手兊聲正字辯或云挩解也免也下經文鳥蹹挩准此音蹹音談合反)</span>。</p>
<p>入檻<span class='note-inline'>(咸黯反考聲云大匱也牢也從木監聲)</span>。</p>
<p>四激<span class='note-inline'>(音叫字書水急流也)</span>。</p>
<p>反支<span class='note-inline'>(此二句及後經文有血忌漏<span class='corr'>刺</span>等語並是陰陽數法中惡日名曰譯經者引說為喻顯經深意)</span>。</p>
<p>刮刷<span class='note-inline'>(上關佸反通俗文橫刃曰刮下栓刮反字書云刷亦刮也從刀從㕞省聲佸音頑滑反栓音踈癵反從木全也)</span>。</p>
<p>見甌<span class='note-inline'>(阿侯反方言云盆之小者謂之甌形聲字今經文相傳從國作<span class='corr'>爴</span>必是書寫人錯誤久矣甚無義宜從甌也)</span>。</p>
<p>䟊驚<span class='note-inline'>(上音渠御反考聲云有所持而走曰䟊韻詮云忽也字書云畏懼也驛馬車也)</span>。</p>
<p>䵴䵟<span class='note-inline'>(上層亘反下于嬾反或云䵟䵴或從皮作皯或從曾作[曾*干]文字集略云面上黑斑點病也古譯經文作咤幹甚無義理或是書經人錯誤也或是譯者用字乖僻今且改為䵟䵴智者再詳也)</span>。</p>
<p>嚾舌<span class='note-inline'>(兄圓反亦疑此字非也況於文不順也)</span>。</p>
<p>偕臥<span class='note-inline'>(裴妹反考聲迥面向外也或作背同也)</span>。</p>
<p>膿血<span class='note-inline'>(奴冬反聲類云癰疽潰血也說文腫血也從血從䢉省聲也經文作盥古字也)</span>。</p>
<p>[疑/木]藻<span class='note-inline'>(上我蓋反文字典說擬止也從木疑聲今俗用從石作礙或從心作[疑/心]亦通下遭老反毛詩傳曰水中蔓生草也孔注尚書云水草之有文者也韓詩云浮者曰藻沈者曰蘋皆水中有文草也魚鼈之所藏說文闕不說也)</span>。</p>
<p>忼愾<span class='note-inline'>(上康朗反下康蓋反集訓云忼愾者壯士不得志也鄭箋毛詩云太息也廣雅懣也或作慷慨字也說文從心並形聲字也)</span>。</p>
<p>㳄洟<span class='note-inline'>(上祥延反集訓云口液也從水從欠經中從羊作羡非也下音夷說文天計反考聲疑恐非也)</span>。</p>
<p>䟊風<span class='note-inline'>(渠御反前已釋賈注國語云速疾也說文從走豦聲也經從草非也)</span>。</p>
<p>鍼風<span class='note-inline'>(上章任反俗用從十作針或從竹作箴說文綴衣之具也三體並形聲字也聲類針<span class='corr'>刺</span>也經云針風者人欲死時變生一風行於體中如針<span class='corr'>刺</span>身受諸痛苦也)</span>。</p>
<p>髓䯜<span class='note-inline'>(上雖柴反說文云骨中脂也從骨從隨省聲也下天亦反韻詮云䯜者骨間黃汁也言人臨死之時髓變為䯜黃汁流出亦形聲字也)</span>。</p>
<p>膝脇<span class='note-inline'>(上辛七反下香業反前音義中數度訓釋並形聲字也)</span>。</p>
<p>塞澀<span class='note-inline'>(參戢反說文不滑也從水從四止上二止倒書下二止正書是澀字之意也會意字經文從人三止非也不成字書人之誤也)</span>。</p>
<p>骨骼<span class='note-inline'>(耕額反考聲云㱛骨也㱛音林九反)</span>。</p>
<p>掣振<span class='note-inline'>(嗔熱反)</span>。</p>
<p>如燈滅<span class='note-inline'>(上音登或從火作燈俗文傳通用說文錠也錠即燈也無足曰鐙有足曰錠或從拱作[登-(前-刖)+廾]或從瓦作㽅皆古字)</span>。</p>
<p>生腫<span class='note-inline'>(鍾勇反經文從骨作[(骨-┌+人)*重]非也經意不成字義合是腫字疑書錯誤也)</span>。</p>
<p>如熟烏麮<span class='note-inline'>(丘舉反蒼頡篇云煮麥粥曰麮從麥去聲也麥字從來下從夂夂音雖)</span>。</p>
<p>五埵<span class='note-inline'>(當果反其胎中精自分聚五處名之為埵或名五疱經文從肉作腄非也也正從土垂聲或作朵垛並古文皆正體字也時不多用也)</span>。</p>
<p>兩臏<span class='note-inline'>(頻泯反考聲云膝骨也從肉賓聲或從骨作髕亦通)</span>。</p>
<p>著喉<span class='note-inline'>(上音長略反說文從草從者經文從兩點下作著是草書俗字也下文準此知喉音猴咽喉也)</span>。</p>
<p>著脛<span class='note-inline'>(形定反說文胻也脚胻骨也從肉巠聲)</span>。</p>
<p>碨[石*壘]<span class='note-inline'>(上烏賄反上聲呼下雷猥反考聲云[石*(田/一/(衣-〦))][石*壘]者眾骨聚皃經文[石*(田/一/(衣-〦))]字從鬼作磈[石*壘]誤也或作礧或作[(田/田)*(田/田)]皆古字也)</span>。</p>
<p>受痱<span class='note-inline'>(音肥說文風病從疒疒音女戹反非聲也)</span>。</p>
<p>俳掣<span class='note-inline'>(上敗埋反下昌熱反風病發也)</span>。</p>
<p>䁾戾<span class='note-inline'>(上眠苾反呂氏春秋云為[蔑-戍+(戒-廾+目)]為盲說文目眵也形聲字下蓮結反說文從戶從犬會意字也經文從目作睙非)</span>。</p>
<p>或[身*宛]<span class='note-inline'>(此字諸字書並無此字準義合是剜字烏桓反從身作者未詳)</span>。</p>
<p>或魋<span class='note-inline'>(徒雷反譯經者錯用從鬼從隹乃是獸名殊非經義正合從頁作䫋䫋者小腹疾亦名鬻膓病下墜病也)</span>。</p>
<p>尻血<span class='note-inline'>(可高反韻詮云尻臋內也)</span>。</p>
<p>邪鬼[魅-未+矢]<span class='note-inline'>(恥利反郭璞注山海經云神魑者[魅-未+矢]魅也魅鬼俗呼音丑栗反聲轉訛也說文厲鬼也經文或作魑[魅-未+矣]並通用也)</span>。</p>
<p>[魅-未+屬]鬾<span class='note-inline'>(上音蜀下音其又音渠寄反精異記曰[魅-未+屬]鬾者矬矮小鬼虐厲鬼之類也)</span>。</p>
<p>鬽魖<span class='note-inline'>(上眉被反或從未作魅案鬼其類甚多或狐或貍或種種異類或鬼或神皆能魅人下音虛虛秏鬼也異苑曰虛秏鬼所至之處令人損失財物庫藏空竭名為秏鬼其形不一怪物也)</span>。</p>
<p>口中上腭<span class='note-inline'>(我各反考聲齗腭也說文闕字書或從齒作齶集訓云齗齶口中上也正從肉㖾聲㖾音同上從叩從屰屰音逆今俗從子作咢經文作嚯嚯音呼郭反乖經意今故改之不取也)</span>。</p>
<p>足腨<span class='note-inline'>(殊耎反說文腓膓也或從足作踹或作[跳-兆+專]音並同體異者是先儒不能記憶偏傍率意作之或肉或足後人倣習傳用故無的從今並出之也)</span>。</p>
<p>舐利<span class='note-inline'>(食尒反誤用字也說文云以舌取物也正從易作舓或作舐並正體字也字書或作[舌*(罩-卓+(豕-一))]狧咶皆俗字或古字也)</span>。</p>
<p>嗜甛<span class='note-inline'>(上時利反孔注尚書云甘嗜無厭足鄭注禮記嗜貪也說文慾也從口耆聲下牒兼反廣雅甛甘也說文美也從甘從舌會意字也亦作[飢-几+甘]並通用也)</span>。</p>
<p>踐蹋<span class='note-inline'>(上錢演反鄭箋毛詩車行皃又云踐履也說文從足戔聲戔音殘下談盍反顧野王云蹋蹵也廣雅履也說文踐也從足[日/羽]聲[日/羽]音塔經文作蹹非也)</span>。</p>
<p>持鎌<span class='note-inline'>(下斂占反方言云自關而西謂之鎌刈物具也說文從金兼聲經作鐮俗用字也)</span>。</p>
<p>髑髏<span class='note-inline'>(上同祿反下勒侯反埤蒼云頭骨也說文頂骨也並從骨形聲字經文從頁作䫳䫫俗用字亦通非正體也)</span>。</p>
<p>惡露<span class='note-inline'>(上烏固反顧野王云惡猶憎也玉篇云惡露洩漏無覆蓋也形聲字經從人作僫露俗字非正體)</span>。</p>
<p>依洫<span class='note-inline'>(上依字經文單衣非也准義合從人作依下吁域反周禮云洫所以通水於川也說文云十里為地地廣八尺深八尺謂之洫從水血聲洫亦溝也)</span>。</p>
<p>病滲<span class='note-inline'>(初錦反陸機漢高祖功名頌曰茫茫宇宙上墋下黷說文從士參聲經文從石亦通時用也)</span>。</p>
</div>
<div class='div-other'><a id='mulu4473' />
<p class='h1'>修行道地經第一卷<span class='note-inline'>(與後修行道地同一經)</span></p><p class="byline">玄應</p>
<div class='div-other'><a id='mulu4474' /><p>大較<span class='note-inline'>(古文搉同古學反粗略也廣雅較猶明也亦比較也)</span>。</p>
<p>狀栽<span class='note-inline'>(子來反栽植也今時名草木植曰栽此謂木㮆可栽植者也)</span>。</p>
<p>扁鵲<span class='note-inline'>(蒲顯反古人良醫也姓鄭案漢書韋昭曰大山小盧人也名越人魏桓侯時醫也)</span>。</p>
<p>蒼頭<span class='note-inline'>(漢書蒼頭應邵曰秦稱民曰黔首黔黑也首頭也奴曰蒼頭非純黑以別於民也)</span>。</p>
<p>鬱皃<span class='note-inline'>(於勿反爾雅鬱氣也亦哀思也下古文皃貌二形今作貌同莫効反容皃也亦見也又作賵謂眩賵也音莫報反經文作冒覆之冐假借也)</span>。</p>
<p>諸藏<span class='note-inline'>(才浪反積蓄也如庫藏也人有五藏謂肝肺脾心腎也經文作藏非體也)</span>。</p>
<p>譖人<span class='note-inline'>(側禁反廣雅譖毀也亦讒也一曰旁入曰譖也)</span>。</p>
<p>蜘蛛<span class='note-inline'>(古作鼅鼄二形同音知株謂有草蜘蛛有土蜘蛛也經文作蜇非也)</span>。</p>
<p>嗽喉<span class='note-inline'>(又作欶同所皺反謂嗽吮也經文作數俗字也)</span>。</p>
<p>湩現<span class='note-inline'>(竹用都洞二反通俗文乳汁曰湩今江南人亦呼乳為湩經文作[重*委]奴罪反非也)</span>。</p>
<p>銀柴<span class='note-inline'>(經文從口作銀喍二形誤也)</span>。</p>
</div>
<div class='div-other'><a id='mulu4475' />
<p class='h2'>第二卷</p><p>奔走<span class='note-inline'>(古文奔今作奔同補門反爾雅奔走也亦疾也)</span>。</p>
<p>蟠結<span class='note-inline'>(薄寒反廣雅蟠曲也亦委也)</span>。</p>
<p>噤齘<span class='note-inline'>(渠錦反下胡戒反說文齘齒相切也方言齘怒也郭璞曰言噤齘也)</span>。</p>
<p>雚葦<span class='note-inline'>(胡官反葦也毛詩草木疏云葭菼名薍至秋成則謂之雚夏小雅曰葦未秀然後為雚薍音五患反)</span>。</p>
<p>飛鳥<span class='note-inline'>(甫韋反言鳥飛揚也經文從犬作[狂-王+(├/乙)]誤也)</span>。</p>
</div>
<div class='div-other'><a id='mulu4476' />
<p class='h2'>第三卷</p><p>綜解<span class='note-inline'>(子送反綜習也理也說文綜機縷也謂機縷持緯交者也)</span>。</p>
<p>黿鼉<span class='note-inline'>(魚袁反似鼈而大下徒何反似<span class='corr'>蝷蜴</span>長一丈有鱗釆經文作魭䰿二形非體也)</span>。</p>
<p>如麵<span class='note-inline'>(莫遍反言其碎未如麵也經文作蔑聲之誤也)</span>。</p>
<p>拼直<span class='note-inline'>(補耕反謂彈繩墨為拼也經文作絣帛無文者非此義也)</span>。</p>
<p>鐵軖<span class='note-inline'>(渠王反通俗文繰車曰軖軖䇘也繰音桑勞反䇘音護)</span>。</p>
<p>燔之<span class='note-inline'>(又作㸋同扶袁反加火曰㸋燔亦燒也乾也)</span>。</p>
<p>鐵丳<span class='note-inline'>(字苑初眼反謂以籤貫肉炙之者也籤音且廉反)</span>。</p>
</div>
<div class='div-other'><a id='mulu4477' />
<p class='h2'>第四卷</p><p>嘲說<span class='note-inline'>(古文謿今作嘲又作啁同陟交又蒼頡篇周謂相戲調也)</span>。</p>
<p>相樘<span class='note-inline'>(又作[敲-高+亭]棖敞三形同丈庚反謂相觸也亦摚柱也)</span>。</p>
<p>不訾<span class='note-inline'>(又作訾同紫斯反訾量也說文訾思也經文作貲財之貲非也)</span>。</p>
<p>相槩<span class='note-inline'>(古文杚同古礙反廣雅杚摩槩平也謂平斗斛曰槩也)</span>。</p>
<p>九韶<span class='note-inline'>(古文[(壴*皮)/口]同視招反舜樂名韶紹也言舜能紹繼堯之德也尚書簫韶九成是也)</span>。</p>
</div>
<div class='div-other'><a id='mulu4478' />
<p class='h2'>第五卷</p><p>擭草<span class='note-inline'>(於虢反廣雅持也西京賦云擭獑胡薛綜曰謂握取之也獑音讒)</span>。</p>
<p>稱錘<span class='note-inline'>(直危反廣雅錘謂之權即稱錘也方言錘重也宋魯曰錘)</span>。</p>
<p>鴟猪<span class='note-inline'>(尺脂反下陟於反鴟張也言此人鴟張大如猪也)</span>。</p>
<p>博掩<span class='note-inline'>(纂文云博六博用六著六棊謂之六掩撲掩跳錢戲也俗謂之射數或云射意也)</span>。</p>
<p>櫪㯕<span class='note-inline'>(力的反下桑奚反通俗文考囚具謂之櫪㯕字林押其指也)</span>。</p>
<p>臠臠<span class='note-inline'>(力轉反謂切肉大者為胾胾小者曰肉臠也經文作[月*連][月*連]非也胾音側使反)</span>。</p>
<p>步搖<span class='note-inline'>(釋名云上有垂珠步則搖動者也經文作瓊瑤之瑤非也)</span>。</p>
<p>秸草<span class='note-inline'>(古八反尚書三百里納秸服孔安國曰秸槀也服槀伇也)</span>。</p>
<p>餬口<span class='note-inline'>(又作餬同戶姑反方言寄食也江淮之間謂寓食為餬爾雅餬饘也郭璞曰即糜也饘音之然反)</span>。</p>
</div></div>
<div class='div-other'><a id='mulu4479' />
<p class='h1'>修行道地經卷第一</p><span class='note-inline'>(重修不略與前同一經惠琳重造)</span>
<div class='div-other'><a id='mulu4480' /><p>照寤<span class='note-inline'>(五故反毛詩云寤覺也經作寤誤也)</span>。</p>
<p>盲冥<span class='note-inline'>(上莫庚反說文云盲無眸子也從目止聲下莫丁反毛詩云冥夜也經作冥俗字)</span>。</p>
<p>大較<span class='note-inline'>(江岳反博雅云比較也說文從車交聲也)</span>。</p>
<p>機微<span class='note-inline'>(既希反孔注尚書云機亦微也今字書多不從木單作幾也下尾非反經文作微非也正作㪜不從人也)</span>。</p>
<p>輒正<span class='note-inline'>(陟葉反漢書云輒專也說文從車耴聲經文作輒非也耴音陟葉反)</span>。</p>
<p>憍慢<span class='note-inline'>(矯橋反下蠻瓣反經作憍非也亦作驕也)</span>。</p>
<p>四衢<span class='note-inline'>(具俱反爾雅云衢四達路也說文從行瞿聲)</span>。</p>
<p>鵰鷲<span class='note-inline'>(鳥寮反考聲云鵰似鶚也穆天子傳云鷙也亦作鵰下音就山海經云鷲鳥名也一名鵰正作[(尨-、)*鳥])</span>。</p>
<p>䭷馬<span class='note-inline'>(上音毛字書並無此字典墳中亦不說此馬乃是轉輪聖王馬寶也紺青色毛長似獸頭如象以毛長故因名毛馬)</span>。</p>
<p>除溷<span class='note-inline'>(魂困反博雅云溷濁也說文從木圂聲圂音同上)</span>。</p>
<p>指髀<span class='note-inline'>(下脾弭反說文股外也亦作蹕從骨卑聲)</span>。</p>
<p>裸跣<span class='note-inline'>(上胡瓦反孟子云裸露身也亦作倮或作羸下先典反說文跣足親地也從足先聲也)</span>。</p>
<p>捉拽<span class='note-inline'>(延薛反考聲云拽拕也說文從手曳音以勢反拕音託何反)</span>。</p>
<p>數作<span class='note-inline'>(雙捉反經作數俗字也)</span>。</p>
<p>摶儛<span class='note-inline'>(奪鸞反)</span>。</p>
<p>躡蹈<span class='note-inline'>(尼輒反說文云躍亦蹈也從足聶聲經作躡俗字也聶音同上桃到反說文云蹈踐也從足舀聲下同也)</span>。</p>
<p>蹋蹈<span class='note-inline'>(談臘反經作蹹非也說文蹋踐也從足[日/羽]聲[日/羽]音貪合反)</span>。</p>
<p>撥掣<span class='note-inline'>(上博末反下叱制反經文作掣非也)</span>。</p>
<p>眼睫<span class='note-inline'>(僭妾反)</span>。</p>
<p>搯叩<span class='note-inline'>(吐刀反考聲云深取也或作掏說文從手舀聲叩音口)</span>。</p>
<p>多髯<span class='note-inline'>([白-日+(丹-、+十)]鹽反說文云髯頰鬚也從須[白-日+(丹-、+十)]聲經作髯亦通也)</span>。</p>
<p>蠱道<span class='note-inline'>(上音古鄭注周禮蠱毒也說文從蟲皿也)</span>。</p>
<p>皮剝<span class='note-inline'>(被碑反考聲云皮亦剝也經文從刀作㓟俗字也下邦角反夏小疋云剝削也說文刻也從刀彔聲也)</span>。</p>
<p>梴直<span class='note-inline'>(式連反毛詩云梴木長也說文從木延聲也)</span>。</p>
<p>顫[病-丙+又]<span class='note-inline'>(上之善反下音又蒼頡篇云顫頭不正也說文云[病-丙+又]顫搖頭病也從疒又聲也)</span>。</p>
<p>撾棒<span class='note-inline'>(上卓瓜反聲類云撾捶也說文從手過聲下雹講反考聲云<span class='corr'>棒</span>打也從木奉聲)</span>。</p>
<p>五皰<span class='note-inline'>(雹皃反說文云身生熱細瘡也亦作疱從皮包聲也)</span>。</p>
<p>著髖<span class='note-inline'>(闊丸反廣雅髖尻臋音徒昆反尻音考高反亦作臗也)</span>。</p>
<p>腨骨<span class='note-inline'>(殊耎反說文云腨腓腸也從肉耑聲亦作[跳-兆+專]腓音符非反腸音長耑音短鸞反)</span>。</p>
<p>屎尿<span class='note-inline'>(尸旨反字書云屎糞也正作蓾經作屎俗字也下奴弔反說文云小便也亦作尿俗作尿非也)</span>。</p>
<p>鍼㭰<span class='note-inline'>(汁林反說文云鍼縫刺也從金咸聲亦作針下即髓反字書云鳥㭰也亦作觜經作[此/束]俗字也)</span>。</p>
<p>唾涎<span class='note-inline'>(託臥反說文云唾口液也從口垂聲亦作涶下羨延反考聲云㳄口中津也說文從水欠聲經作涎俗字也)</span>。</p>
</div>
<div class='div-other'><a id='mulu4481' />
<p class='h2'>第二卷</p><p>霹靂<span class='note-inline'>(上匹覓反下零滴反爾雅云霹靂雷震也經作礕礰俗字也)</span>。</p>
<p>化捄<span class='note-inline'>(矩愚反博雅云捄法也說文從手求聲)</span>。</p>
<p>蟠結<span class='note-inline'>(伴肝反博雅云蟠曲也說文從虫番聲也)</span>。</p>
<p>多皺<span class='note-inline'>(鄒瘦反考聲云皺皮聚也說文從皮芻聲經作皺俗字也)</span>。</p>
<p>噤齘<span class='note-inline'>(及禁反楚辭云噤閉口也說文從口禁聲)</span>。</p>
<p>鵝鶩<span class='note-inline'>(上我柯反顧野王云鵝形似鴈人家所養者也說文從鳥我聲下音木爾雅云鶩一名鴨也說文從鳥敄聲也)</span>。</p>
<p>雚葦<span class='note-inline'>(胡鸞反鄭注周禮雚亦葦也說文從草雚聲音同上經作雚非也下韋鬼反說文葦蘆也從草韋聲)</span>。</p>
</div>
<div class='div-other'><a id='mulu4482' />
<p class='h2'>第三卷</p><p>逶迤<span class='note-inline'>(上委為反下徒河反)</span>。</p>
<p>犇走<span class='note-inline'>(本門反爾雅云犇亦走也亦作奔漢書作犇)</span>。</p>
<p>鹿猋<span class='note-inline'>(下卑遙反說文云猋犬群走皃也)</span>。</p>
<p>貌絕<span class='note-inline'>(上音皃貌絕經意貌悶無所知)</span>。</p>
<p>鑽穿<span class='note-inline'>(纂官反孟子云鑽穿孔也說文從金贊聲下音川也)</span>。</p>
<p>撾搒<span class='note-inline'>(上卓瓜反說文撾捶也亦作[竺-二+朵]下白庚反說文搒笞擊也從手旁聲也)</span>。</p>
<p>盥<span class='note-inline'>(官椀反又古奐反顧野王曰凡澡洗物皆曰盥說文云盥洗手也從皿從臼從水經作灌非也)</span>。</p>
<p>拼身<span class='note-inline'>(班萠反考聲云拼撣也說文從手[(人*人)/一/廾]聲經作拼俗字也)</span>。</p>
<p>若笮<span class='note-inline'>(側稼反韻詮笮[竺-二+酉]屬也從竹乍聲[竺-二+酉]楚鄒反)</span>。</p>
<p>睥睨<span class='note-inline'>(上疋計反下倪計反說文云睥睨邪視皃並從目卑兒聲也)</span>。</p>
<p>磔其<span class='note-inline'>(上陟格反考聲云磔張也博雅云殺而膊之曰磔說文從石桀聲經作桀俗字也音竭也)</span>。</p>
<p>鍼㭰<span class='note-inline'>(之林反或作針下即髓反亦作觜經作[口*(隹/乃)]非字也)</span>。</p>
<p>鐵鏟<span class='note-inline'>(天結反下察眼反博雅云鏟削也亦作剗說文從金產聲)</span>。</p>
<p>依鈔<span class='note-inline'>(楚交反方言云鈔強取物也亦作抄也)</span>。</p>
</div>
<div class='div-other'><a id='mulu4483' />
<p class='h2'>第四卷</p><p>剉斬<span class='note-inline'>(麤貨反考聲云剉細斫也說文從刀坐聲經作[利-禾+(前-刖+(坐-(人*人)+(人*口)))]非也下側減反考聲云斬斫也說文云截也從斤車聲)</span>。</p>
<p>琦璝<span class='note-inline'>(上渠冝反埤蒼云琦珍美也亦瑋也說文從王奇聲下骨迴反字書云璝石次玉也埤蒼珍琦也說文琦圓好者從玉䝿聲經作璝俗字也亦作瓌又作瑰也)</span>。</p>
<p>愚騃<span class='note-inline'>(上麌俱反下崖揩反蒼頡篇駿愚也集訓云癡也從馬矣聲也)</span>。</p>
<p>鳧鴈<span class='note-inline'>(附孚反爾雅云舒鳧也一名鶩亦鴨類也從鳥几聲也)</span>。</p>
<p>捲打<span class='note-inline'>(逵圓反亦作拳說文從手[券-刀]聲)</span>。</p>
</div>
<div class='div-other'><a id='mulu4484' />
<p class='h2'>第五卷</p><p>穫草<span class='note-inline'>(黃郭反說文云穫收刈也從木蒦省聲也)</span>。</p>
<p>鎌刈<span class='note-inline'>(上斂鹽反說文云鎌刈穫器也一名鍥口結反從金兼聲亦作鐮下魚憩反)</span>。</p>
<p>[馬*橐]駞<span class='note-inline'>(上音託下徒河反山海經云[馬*橐]駝背有肉鞍負千斤知泉所在也俗呼為駱駝是也)</span>。</p>
<p>刖耳<span class='note-inline'>(元厥反考聲云刖刑名也周禮斷足也經作列俗語並無此字也)</span>。</p>
<p>鴻鶂<span class='note-inline'>(下遮野反韻詮赤土也)</span>。</p>
<p>焦悸<span class='note-inline'>(上即遙反下葵季反說文心動皃也從心季聲)</span>。</p>
<p>鵄梟<span class='note-inline'>(上齒之反下晈堯反鄭箋詩云鵄梟惡鳴之鳥說文不孝鳥也)</span>。</p>
<p>麁弶<span class='note-inline'>(上蒼胡反下強亮反字書云弶取禽獸具也從弓京聲)</span>。</p>
<p>臠割<span class='note-inline'>(力轉反字林云臠切肉也從肉䜌聲䜌音力員反下肝渴反博雅云以刀斷物之也)</span>。</p>
<p>木楔<span class='note-inline'>(先結反說文云楔開木具也從木契聲也)</span>。</p>
<p>頭劈<span class='note-inline'>(匹覓反說文云以刀破物也從刀辟聲也)</span>。</p>
<p>如蚖<span class='note-inline'>(五丸反蛇名也)</span>。</p>
</div>
<div class='div-other'><a id='mulu4485' />
<p class='h2'>第六卷</p><p>鼾聲<span class='note-inline'>(上韓旦反說文云鼾臥息聲從鼻干聲也)</span>。</p>
<p>手爴<span class='note-inline'>(鬼碧反鬼籰反二反並通字書云爪持也)</span>。</p>
<p>有汪<span class='note-inline'>(烏光反古今正字云水大皃也考聲水停皃也說文正作㳹從水枉聲也)</span>。</p>
<p>鎚鍛<span class='note-inline'>(直追反下音端亂反孔注尚書云鍛捶也說文從金段聲也)</span>。</p>
</div></div>
<div class='div-other'><a id='mulu4486' />
<div class='div-other'><a id='mulu4487' />
<p class='h2'>百喻集四卷　第一卷　第二卷　第三卷<span class='note-inline'>(已上玄應先並不音)</span></p></div>
<div class='div-other'><a id='mulu4488' />
<p class='h2'>集第四卷</p><p>唵米<span class='note-inline'>(烏感反字林唵啗也謂向口唵也啗音徒敢反)</span>。</p>
<p>耽毿<span class='note-inline'>(蒼頡篇作[肆-聿+參]同蘇南反毛垂貌也通俗文毛長曰毿毿)</span>。</p>
</div></div>
<div class='div-other'><a id='mulu4489' />
<p class='h1'>菩薩本緣集第一卷</p><p class="byline">玄應撰</p>
<div class='div-other'><a id='mulu4490' /><p>薨殞<span class='note-inline'>(呼弘反廣雅薨亡也爾雅薨死也諸侯死曰薨也)</span>。</p>
<p>抗禦<span class='note-inline'>(魚呂反禦當也詩云予曰有禦侮傳曰武臣折衝曰禦侮也)</span>。</p>
<p>軌地<span class='note-inline'>(古文軌軌二形同居美反廣雅軌跡也說文車轍也國語軌法也)</span>。</p>
<p>水[泳-永+竇]<span class='note-inline'>(徒[門@(亞*斤)]反考工記竇崇三尺鄭玄曰宮中水道也竇史也空也)</span>。</p>
<p>財賄<span class='note-inline'>(古文賄同呼罪反通俗文財帛曰賄周禮通貨賄鄭玄曰金玉曰貨布帛曰賄)</span>。</p>
</div>
<div class='div-other'><a id='mulu4491' />
<p class='h2'>第二卷</p><p>㧖椀<span class='note-inline'>(又作槅同於責反說文槅把也盈手曰㧖廣雅㧖持也)</span>。</p>
<p>瞤動<span class='note-inline'>(而綸反說文目搖也經文作曘非體也)</span>。</p>
<p>嘿蟲<span class='note-inline'>(茫北反方言北謂蝙蝠為蟙蟔蜀中名也巴北自關東並名服翼關西名蝙蝠也)</span>。</p>
</div>
<div class='div-other'><a id='mulu4492' />
<p class='h2'>第三卷</p><p>角張<span class='note-inline'>(古嶽反違戾不順也經文從目作[目*角]非也)</span>。</p>
<p>怫鬱<span class='note-inline'>(父勿反怫鬱心不安也亦意不舒泄平也)</span>。</p>
<p>坑窖<span class='note-inline'>(古効反說文地藏也穿地為室藏五穀也)</span>。</p>
</div></div>
<div class='div-other'><a id='mulu4493' />
<p class='h1'>大乘修行菩薩行門諸經要集三卷</p><p style="margin-left:1em">右此一經並鈔前大集等諸大乘經前文本經中並已音訓了此不重音但撿本經音義即得。</p>
</div>
<div class='div-other'><a id='mulu4494' />
<p class='h1'>付法藏傳第一卷</p><p class="byline">玄應</p>
<div class='div-other'><a id='mulu4495' /><p>即睎<span class='note-inline'>(虛衣反說文曰乾曰晞晞乾也)</span>。</p>
</div>
<div class='div-other'><a id='mulu4496' />
<p class='h2'>第二第三<span class='note-inline'>(先不音訓)</span></p></div>
<div class='div-other'><a id='mulu4497' />
<p class='h2'>第四卷</p><p>窘急<span class='note-inline'>(君殞反說文窘迫也詩傳曰窘困也)</span>。</p>
</div>
<div class='div-other'><a id='mulu4498' />
<p class='h2'>第五卷</p><p>摩啅羅<span class='note-inline'>(勅角反)</span>。</p>
<p>眼瞼<span class='note-inline'>(君儼反謂眼外皮也)</span>。</p>
<p>錙銖<span class='note-inline'>(側飢反風俗通曰銖六則錘錘暉也二錘則錙錙熾也二錙則兩者也)</span>。</p>
</div>
<div class='div-other'><a id='mulu4499' />
<p class='h2'>第六卷</p><p>純粹<span class='note-inline'>(又作睟同私類反說文粹不雜也亦細也易云純精粹也亦齊同曰粹)</span>。</p>
<p>羸惙<span class='note-inline'>(知劣反聲類短氣貌也惙惙亦憂也)</span>。</p>
</div></div>
<div class='div-other'><a id='mulu4500' />
<p class='h1'>坐禪三昧經三卷</p><p class="byline">惠琳撰</p>
<div class='div-other'><a id='mulu4501' />
<p class='h2'>上卷</p><p>上蟻蛭<span class='note-inline'>(上冝几反爾雅云大曰蚍蜉小曰蟻或作螘[蠢-春+義]古今正字從虫虫音毀義聲下真曰反蒼頡篇蛭水蟲也一名蜞能嗍人血說文蟣也從虫至聲也)</span>。</p>
<p>皺眉<span class='note-inline'>(上側瘦反韻詮面皮聚也說文從皮芻字音楚拘反芻聲也下美悲反說文目上毛也從目眉之形上象額理也)</span>。</p>
<p>眄睞<span class='note-inline'>(上蔑遍反方言自關而西秦晉之間曰眄說文邪視也一曰目偏合也從目丐聲丐音同上下來岱反廣雅睞視也說文童子不正也從目來聲也)</span>。</p>
<p>垢圿<span class='note-inline'>(下姦拜反考聲云圿亦垢古今正字義同從土介聲也)</span>。</p>
<p>蹴株<span class='note-inline'>(上秋育反蒼頡篇蹴躡也何注公羊云足逆蹋曰蹴說文義同從足就聲下陟俱反說文云木根也從木未聲也)</span>。</p>
<p>鞭笞<span class='note-inline'>(上必綿反顧野王馬策曰鞭策音楚革反說文駈馳也從革便聲下丑之反漢書音義笞者捶也說文亦擊也從竹台聲也)</span>。</p>
</div>
<div class='div-other'><a id='mulu4502' />
<p class='h2'>中卷</p><p>鹿[跳-兆+專]<span class='note-inline'>(時兖反說文[跳-兆+專]腓膓也腓脛膓也亦作腨也從足專聲上籠穀反)</span>。</p>
<p>眼䀹<span class='note-inline'>(尖葉反考聲云瞼上毛也說文從目夾聲或作睫經從妾作睫俗字也)</span>。</p>
<p>剋勵<span class='note-inline'>(呂制反顧野王云勵猶勉也杜注左傳云勵亦勸也說文從力厲音同上厲聲也)</span>。</p>
</div>
<div class='div-other'><a id='mulu4503' />
<p class='h2'>下卷</p><p>階梯<span class='note-inline'>(朁低反賈注國語云梯階也說文亦階也從木弟聲也)</span>。</p>
<p>駛流<span class='note-inline'>(上師吏反蒼頡篇駛疾也考聲云亦馬行疾也又速也古今正字義同從馬從史聲也)</span>。</p>
<p>駿足<span class='note-inline'>(遵迅反爾雅駿速也郭注云駿猶迅速也說文馬之良才也從馬夋聲夋音子峻反)</span>。</p>
<p>氣噎<span class='note-inline'>(下煙結反毛詩傳噎不能息也說文飯㗌也從口壹聲㗌音珍栗反)</span>。</p>
<p>身僂<span class='note-inline'>(力矩反何注公羊云僂疾也廣雅曲也說文尫也從人婁聲也)</span>。</p>
<p>躓礙<span class='note-inline'>(上知膩反顧野王躓頓也杜注左傳躓顛也說文從足質聲)</span>。</p>
<p>失[革*(苟-口+用)]<span class='note-inline'>(下排賣反蒼頡韋囊也考聲云吹火具也埤蒼亦從韋作[革*(苟-口+用)]古今正字從革備聲備音被經作此㰆古字也)</span>。</p>
</div></div>
<div class='div-other'><a id='mulu4504' />
<p class='h1'>佛醫經一卷</p><p class="byline">玄應</p><p>不訾<span class='note-inline'>(又作訾同子移反訾量也說文思稱意也)</span>。</p>
<p>狾狗<span class='note-inline'>(字書作狾[狂-王+自]二形又作猘同昌制居世二反狂犬也)</span>。</p>
</div>
<div class='div-other'><a id='mulu4505' />
<p class='h1'>惟曰雜難經一卷</p><p class="byline">惠琳撰</p><p>受莂<span class='note-inline'>(變劣反案考聲切韻亦從竹作䇷義是審其善惡也或從言作[言*別]經從草作莂恐傳寫誤也)</span>。</p>
<p>餧飢<span class='note-inline'>(上奴罪反鄭注論語云餧餓也說文從食委聲下居冝反爾雅穀不熟曰飢或作此饑也說文從食几聲也)</span>。</p>
<p>樘身<span class='note-inline'>(上宅莖反廣雅樘拒也說文樘柱也從木堂聲)</span>。</p>
<p>蚤起<span class='note-inline'>(遭老反案[(夕*?)/虫]字經史多作此字也葢是[(夕*?)/虫]蝨之字也今時通用從曰作早也)</span>。</p>
<p>饒人<span class='note-inline'>(繞招反廣疋饒多也謂豊厚也亦益也說文從食堯聲經文從有作[有*堯]非)</span>。</p>
<p>耐痛<span class='note-inline'>(上乃岱顧野王耐猶能也蘇林曰二歲已上形為耐亦能任其罪也杜林漢書注凡為法度字皆從寸說文從寸而聲也)</span>。</p>
<p>上牽<span class='note-inline'>(下挈堅反顧野王牽亦引前也說文從玄從冖牛也)</span>。</p>
<p>意這生<span class='note-inline'>(言件反蒼頡篇這迎也說文春秋這公于野井是也從言辵音丑略反)</span>。</p>
<p>不戢<span class='note-inline'>(莊立反詩傳戢聚也箋云戢莊歛說文藏兵也從戈咠聲也)</span>。</p>
<p>揵陟<span class='note-inline'>(上音乾梵語也悉達太子所乘白馬名也)</span>。</p>
<p>舐足<span class='note-inline'>(時至反說文以舌取食也從舌氏聲氏音上同)</span>。</p>
<p>作枕<span class='note-inline'>(針荏反顧野王云臥以頭有所廌也說文義同從木冘聲毛詩展轉伏枕是也)</span>。</p>
<p>一虺<span class='note-inline'>(吁鬼反顧野王今莊以為蝮虺之字也說文云蝮虺也從虫兀聲也)</span>。</p>
<p>惒遬蜜<span class='note-inline'>(中考聲云漱奏反梵語也)</span>。</p>
</div>
<div class='div-other'><a id='mulu4506' />
<p class='h1'>迦葉赴佛經一卷</p><p class="byline">惠琳撰</p><p>狎貔<span class='note-inline'>(上咸甲反孔注論語狎近也杜注左傳狎習也說文從大甲聲下婢卑反郭注爾雅豹屬也出貉國也尚書如虎如貔孔注云亦虎屬毛詩傳亦猛獸也說文從豸[奐-大+比]聲豸音雉經作[狂-王+比]俗字也)</span>。</p>
<p>搏之<span class='note-inline'>(上補洛反顧野王搏猶拊也杜注左傳取也蒼頡篇搏亦至也說文從手尃聲尃音孚)</span>。</p>
</div>
<div class='div-other'><a id='mulu4507' />
<p class='h1'>菩薩訶色欲經一卷</p><p class="byline">玄應撰</p><p>鈇質<span class='note-inline'>(方扶反書中鈇或音斧橫斧也古者殺人用斧下正體作㩫之逸反說文鈇莝斫也埤蒼㩫椹也公羊傳曰不忍加其鈇質何休曰斬要之罪也)</span>。</p>
<p>俎几<span class='note-inline'>(側呂反字書俎肉几也俎亦四脚小槃)</span>。</p>
</div>
<div class='div-other'><a id='mulu4508' />
<p class='h1'>四品學法一卷</p><p class="byline">惠琳撰</p><p>拘礙<span class='note-inline'>(矩愚反廣雅拘隔也考聲云擁也說文止也從手句聲也)</span>。</p>
</div>
<div class='div-other'><a id='mulu4509' />
<p class='h1'>金剛力士哀戀經</p><p class="byline">惠琳撰</p><p>榛林<span class='note-inline'>(上仕臻反許注淮南子叢木曰榛說文從木秦聲也)</span>。</p>
<p>瞑眩<span class='note-inline'>(上眠遍反尚書云若藥不瞑眩厥疾不瘳說文瞑翕目也從目冥聲下懸絹反賈注國語眩惑也蒼頡篇視之不明也說文從目玄聲經從面作靦非也俗用耳)</span>。</p>
<p>嘶碎<span class='note-inline'>(先奚反[王*(卑-(白-日))]蒼云嘶聲散也方言嘶噎也說文悲聲從口斯聲或作[斯/言]也)</span>。</p>
</div>
<div class='div-other'><a id='mulu4510' />
<p class='h1'>迦旃延說法沒盡偈經一</p><p class="byline">玄應</p><p>彶彶<span class='note-inline'>(居及反說文彶彶急行也廣雅云彶彶遽也今皆從水作汲也)</span>。</p>
<p><span class='corr'>券</span>別<span class='note-inline'>(區万反說文云<span class='corr'>券</span>契也券別之書以刀削其旁故曰契也釋名云大書於上中破別之也)</span>。</p>
</div>
<div class='div-other'><a id='mulu4511' />
<p class='h1'>佛說治身經一卷</p><p class="byline">惠琳撰</p><p>已黠<span class='note-inline'>(閑戞反考聲云利也方言慧也趙魏之間謂慧為黠案已黠智慧也古人語質)</span>。</p>
</div>
<div class='div-other'><a id='mulu4512' />
<p class='h1'>佛治意經一卷</p><p class="byline">惠琳</p><p>蚤得<span class='note-inline'>(遭老反上惟曰雜難經已釋訖)</span>。</p>
</div>
<div class='div-other'><a id='mulu4513' />
<p class='h1'>五門禪經要用法一卷</p><p class="byline">惠琳</p><p>係念<span class='note-inline'>(上雞裔反尒雅係繼也說文係絜束也今亦作繫繫亦連綴也從人系聲系音奚詣反)</span>。</p>
<p>腋下<span class='note-inline'>(盈益反蒼頡篇肘後也說文云從肉夜聲也)</span>。</p>
<p>如綫<span class='note-inline'>(仙箭反周禮縫人掌王宮之縫綫鄭眾云線亦縷也說文義同從系戔聲戔音殘經作綖音延是冠上覆也非綫字也或作線亦俗字也)</span>。</p>
<p>煗覺<span class='note-inline'>(上奴卵反經作[月*(而/而)]非也說文從火耎聲耎音而兖反)</span>。</p>
<p>憺愉<span class='note-inline'>(上曇贍反王注楚辭憺安也顧野王憺恬靜也說文從心詹聲詹音占下庾須反鄭注論語愉顏色和也尒雅云樂也說文從心俞聲也)</span>。</p>
<p>懇惻<span class='note-inline'>(上康佷反鄭注考工記云堅皃也禮記懇乎其至也說文懇從心豤聲音與上同從豕從艮經從豸作豤誤也)</span>。</p>
<p>捫摸<span class='note-inline'>(上莫奔反下茫博反聲類云捫亦摸也蒼頡篇摸亦捫也說文並從手門莫俱聲)</span>。</p>
<p>梯隥<span class='note-inline'>(上體泥反下登鄧反郭璞曰隥阪也阪音反考聲云履也說文隥亦仰也從[阜-十]登聲經從木作橙非也)</span>。</p>
<p>蝖蜚<span class='note-inline'>(上呼元反考聲云蝖[(壹-豆+?)*(殳/二)]螜音斛蠐螬也方言自關而東或謂之蝖螜也說文從虫宣聲下父畏反郭注爾雅即負螌臭蟲也左傳云有蜚不為災也古今正字作蜚從䖵叉云或從虫作蜚)</span>。</p>
</div>
<div class='div-other'><a id='mulu4514' />
<p class='h1'>達磨多羅禪經上卷</p><p class="byline">玄應</p>
<div class='div-other'><a id='mulu4515' /><p>發軫<span class='note-inline'>(之忍反軫跡也轉也展也考工記車軫四尺注云輿後橫木也今謂發車轉也)</span>。</p>
<p>分逵<span class='note-inline'>(又作馗同奇龜又爾雅九達謂之逵郭璞曰四道交出復有旁通者也)</span>。</p>
<p>孱鴈<span class='note-inline'>(棧間反謂仁謹之貌也亦愞弱為孱廣雅孱惡也)</span>。</p>
<p>將暨<span class='note-inline'>(聲類古文臬同其器反左傳猶懼不暨注云暨至也尒疋暨不及也暨與也)</span>。</p>
<p>一蕢<span class='note-inline'>(逵位反考聲簣土籠也亦從竹作簣經作匱誤也)</span>。</p>
<p>闔眾<span class='note-inline'>(胡臘反說文闔閈也)</span>。</p>
<p>閃鑠<span class='note-inline'>(式染反下舒酌反閃鑠蹔見也不定也經文作[泳-永+(蘥-(一/口))]非)</span>。</p>
<p>尒炎<span class='note-inline'>(梵言尒炎此譯云所知亦云應知也)</span>。</p>
<p>梯楴<span class='note-inline'>(他弟反下勅細反經云心之住處也)</span>。</p>
<p>涓流<span class='note-inline'>(古玄反字林水小流涓涓然也)</span>。</p>
<p>瀸壞<span class='note-inline'>(子塩反通俗文淹漬謂之瀸洳字林瀸漬也)</span>。</p>
<p>貧窶<span class='note-inline'>(瞿庾反爾雅窶貧也郭璞曰質陋也字書空也毛詩終窶且貧傳曰窶者無禮也)</span>。</p>
</div>
<div class='div-other'><a id='mulu4516' />
<p class='h2'>下卷</p><p>塵塺<span class='note-inline'>(武該武賀二反通俗文熟士曰塺塺亦塵也)</span>。</p>
<p>難沮<span class='note-inline'>(才與反詩云何曰斯沮傳曰沮壞也三蒼沮漸也敗壞也)</span>。</p>
<p>肪[狦-(狂-王)+月]<span class='note-inline'>(府房反說文肪肥也下先安反廣雅肪脂也羊[狦-(狂-王)+月]脂也謂腸間脂也)</span>。</p>
<p>鐵槍<span class='note-inline'>(千羊反說文槍歫也蒼頡篇木兩頭銳曰槍經文作鏘佩玉鏘鏘聲也鏘非字義也)</span>。</p>
<p>伏鷄<span class='note-inline'>(又作勽同抶畜反謂鷄傴伏其卵也淮南子云伏卵而未孚皆是也)</span>。</p>
<p>䠋骨<span class='note-inline'>(今作髀同蒱米反說文股外曰髀也江南音必尒反)</span>。</p>
</div></div>
<div class='div-other'><a id='mulu4517' />
<p class='h1'>禪法要解上卷</p><p class="byline">玄應</p>
<div class='div-other'><a id='mulu4518' /><p>肪[狦-(狂-王)+月]<span class='note-inline'>(府房反下桑安反說文肪肥也廣蒼脂肪也)</span>。</p>
<p>歧路<span class='note-inline'>(又作[邱-丘+(敲-高)][(敲-高+木)/山]二形同巨夷反謂道支分也尒疋道三達謂之歧旁郭璞曰歧道旁出者也)</span>。</p>
</div>
<div class='div-other'><a id='mulu4519' />
<p class='h2'>下卷<span class='note-inline'>(無字要音)</span></p></div></div>
<div class='div-other'><a id='mulu4520' />
<p class='h1'>舊雜譬喻經上卷</p><p class="byline">玄應</p>
<div class='div-other'><a id='mulu4521' /><p>輱軻<span class='note-inline'>(冝作埳同口感反下口佐反楚辭然埳軻而留滯王逸曰埳軻不遇也)</span>。</p>
<p>一鄹<span class='note-inline'>(古文鄹[取*邑]二形今作聚同才句反廣雅聚居也謂人所聚居也經文作聯誤也)</span>。</p>
<p>跡深<span class='note-inline'>(尸任反深淺之深經文作淙藏宗反說文淙水聲也廣雅淙漬也非經義也)</span>。</p>
<p>棓木<span class='note-inline'>(又作捧同雹講反大杖也說文棓梲也字從木梲徒活反)</span>。</p>
<p>徇行<span class='note-inline'>(又作徇同辭俊反徇猶巡也爾雅徇遍也謂周遍也亦宣令也)</span>。</p>
<p>揵抵<span class='note-inline'>(正言揵值謂所打木也或作椎訛也經文作抵都禮反非)</span>。</p>
<p>城隖<span class='note-inline'>(烏古反字林小城也通俗文營居曰隖字從[阜-十]也)</span>。</p>
<p>襲持<span class='note-inline'>(古文㦻同辭立反襲受也廣雅襲及也亦仍也子孫襲祿是也左傳凡師輕曰襲注曰掩其不備也又夜戰曰襲也)</span>。</p>
</div>
<div class='div-other'><a id='mulu4522' />
<p class='h2'>下卷</p><p>鴆煞<span class='note-inline'>(除禁反山海經女几之山多鴆郭璞曰大如鵰紫綠色長頸赤喙食蛇也)</span>。</p>
<p>譟讙<span class='note-inline'>(桑到反下虛袁反廣雅譟讙鳴也說文據耳也讙囂呼也)</span>。</p>
<p>摩挱<span class='note-inline'>(蘇河反聲類摩挱捫摸也釋名摩挱抹[打-丁+煞]也[打-丁+煞]音桑葛反)</span>。</p>
<p>㤥步<span class='note-inline'>(胡岱反說文㤥苦也厭㤥也)</span>。</p>
<p>倒地<span class='note-inline'>(都老反倒仆也經文作[病-丙+鳥]非也又作㨶㨶築也㨶非字義)</span>。</p>
<p>言薩<span class='note-inline'>(桑葛反正言娑度此譯云善哉經文作[口*蔡]非也)</span>。</p>
<p>啜甞<span class='note-inline'>(昌悅反說文啜甞也廣雅啜食也爾雅啜茹也郭璞曰啜者拾食也經文作䬽始銳反祭名也䬽非此義也)</span>。</p>
<p>掇罝<span class='note-inline'>(都活反祭名也說文拾取也詩云薄言掇之傳曰掇拾也)</span>。</p>
</div></div>
<div class='div-other'><a id='mulu4523' />
<p class='h1'>雜譬喻經一卷</p><p class="byline">玄應</p><p>饌餟<span class='note-inline'>(仕眷反下張芮反說文饌具食也亦陳也飲食也方言餟餽也亦祭也餽音渠愧反)</span>。</p>
</div>
<div class='div-other'><a id='mulu4524' />
<p class='h1'>阿含口解十二因緣經一卷</p><p class="byline">惠琳</p><p>[毄-車+ㄓ]生<span class='note-inline'>(上控角反顧野王凡皮皆曰[(ㄓ/(ㄇ@一))*殳]文字典說云龜甲也從殳[ㄓ/((冉-土)@一)]聲[ㄓ/((冉-土)@一)]音口江反)</span>。</p>
<p>蚤蝨<span class='note-inline'>(子老反說文云蚤齧人跳蟲也從䖵叉聲䖵音骨魂反叉音爪下所乙反說文齧人蟲也從䖵卂聲也)</span>。</p>
</div>
<div class='div-other'><a id='mulu4525' />
<p class='h1'>思惟略要經一卷</p><p class="byline">玄應</p><p>眵淚<span class='note-inline'>(充支反說文[蔑-戍+(戒-廾+目)]兜眵也[蔑-戍+(戒-廾+目)]音莫結反)</span>。</p>
<p>盯矃<span class='note-inline'>(都泠反下乃冷反埤蒼耵矃耳垢也)</span>。</p>
<p>㦎然<span class='note-inline'>(呼麥反廣雅[韋*ㄆ]㦎乖剌也猶乖戾也)</span>。</p>
</div>
<div class='div-other'><a id='mulu4526' />
<p class='h1'>佛說內身觀章句經一卷</p><p class="byline">惠琳</p><p>頞䪼<span class='note-inline'>(上安葛反蒼頡鼻上也孟子舉疾首蹙頞而相告也說文鼻莖也從頁安聲下專劣反聲類面秀骨也史記漢高隆䪼龍顏說文頭頡也從頁出聲也)</span>。</p>
<p>斷嗣<span class='note-inline'>(辭漬反爾雅嗣繼也毛詩箋云亦續也說文從口冊口音韋司聲經從扁作誤也)</span>。</p>
<p>塗塗<span class='note-inline'>(上音徒考聲塗污也下宅加反訓義與上同點畫偏傍亦不別古今正字從土涂聲涂音徒經文塗字從手作塗俗意非正也)</span>。</p>
<p>瀸漏<span class='note-inline'>(子廉反劉兆注公羊傳瀸沽濡之言也王注楚辭云瀸沒也說文亦漬也從水韱聲韱音僉經作瀸俗字也)</span>。</p>
<p>脂䊧<span class='note-inline'>(下匹庇反考聲云氣下洩也古今正字引山海經云茈魚狀如鮒魚一首十身臭如蘪蕪食之不䊧也止失下氣也從米費聲或為屁字經文從月作[月*費]非也麋音眉茈音慈)</span>。</p>
<p>老死笮<span class='note-inline'>(爭格反顧野王云笮猶壓也說文迫也從竹乍聲也)</span>。</p>
</div>
<div class='div-other'><a id='mulu4527' />
<p class='h1'>法觀經一卷</p><p class="byline">惠琳</p><p>禺中<span class='note-inline'>(上遇俱反鄭注考工記云隅角也孔注尚書曰出於陽谷谷隅夷也從阜作隅義與禺同也說文從甶內聲甶音弗禸音仁柳反也)</span>。</p>
<p>膩眉<span class='note-inline'>(尼致反楚辭云靡顏膩理王注云膩滑也說文從肉貳聲經從目作膩非也)</span>。</p>
<p>赤絮<span class='note-inline'>(胥茹反考聲云綿也說文弊綿也從糸如聲也)</span>。</p>
<p>四柯<span class='note-inline'>(箇俄反顧野王云柯枝也)</span>。</p>
<p>有窌<span class='note-inline'>(柏皃反案經意眼如水窌)</span>。</p>
<p>胏肭<span class='note-inline'>(下奴骨反字書膃肭也古今正字義同從肉內聲經從芮作[月*苪]誤也)</span>。</p>
<p>膈脾<span class='note-inline'>(上[釆*井]核反考聲胷中隔即胷也文字集略膈胷內也下婢卑反白虎通土之精也說文术藏也從肉卑聲)</span>。</p>
</div>
<div class='div-other'><a id='mulu4528' />
<p class='h1'>禪要經呵欲品第一卷</p><p class="byline">惠琳</p><p>頷骨<span class='note-inline'>(含感反方言頷頰也南楚之外謂之頷說文從頁含聲也)</span>。</p>
<p>[褒-保+(共-八)]祚<span class='note-inline'>(在故反杜注左傳云祚報也字書祚福也說文從乍聲經從酉作酢音昨是酬酢之字誤用也)</span>。</p>
</div>
<div class='div-other'><a id='mulu4529' />
<p class='h1'>佛說十二遊經一<span class='note-inline'>(無字可音)</span></p></div>
<div class='div-other'><a id='mulu4530' />
<p class='h1'>阿育王譬喻經一</p><p class="byline">惠琳</p><p>鹵蓐<span class='note-inline'>(上鹿覩反漢書蔡邕獨斷曰天子出車駕謂之鹵<span class='corr'>簿</span>也下儒燭反左傳軍行右轅左追蓐杜注云追求草蓐為[冗-几+祋][仁-二+角]也)</span>。</p>
<p>一紙<span class='note-inline'>(支尒反亦作[氏/糸]經作帋俗字通用也)</span>。</p>
<p>為樽<span class='note-inline'>(祖溫反漢書樽酒器也古今正字義同正為尊俗作罇樽從木尊聲也)</span>。</p>
<p>不溼<span class='note-inline'>(深汁反經作深誤也或作濕也)</span>。</p>
<p>抖捒<span class='note-inline'>(上兜口反下蘇鹿反經云抖捒猶抖擻也)</span>。</p>
<p>捄親<span class='note-inline'>(上舊尤反考聲云柎也毛詩云捄之濡濡也說文從手求聲)</span>。</p>
<p>千斛<span class='note-inline'>(胡穀反儀禮十斗曰斛說文義同從斗從角經從百作㪶俗字也)</span>。</p>
<p>唁語<span class='note-inline'>(上言建反韓康弔生曰唁說文從口言聲也)</span>。</p>
<p>諠戲<span class='note-inline'>(虛園反聲類諠譁也一曰忘也說文從言宣聲也)</span>。</p>
</div>
<div class='div-other'><a id='mulu4531' />
<p class='h1'>雜寶藏經第一卷</p><p class="byline">玄應</p>
<div class='div-other'><a id='mulu4532' /><p>確然<span class='note-inline'>(口角反周易夫乾確然示人易矣韓康伯曰確堅皃也)</span>。</p>
<p>黎元<span class='note-inline'>(力奚反黎眾也元善也古者謂民曰善言善人因善為元故曰黎元言元者非一民也)</span>。</p>
<p>瞤動<span class='note-inline'>(古文旬同而輪反說文目搖動也)</span>。</p>
<p>惕惕<span class='note-inline'>(體歷反詩云心焉惕惕傳曰惕惕猶切切也亦疾也懼也)</span>。</p>
</div>
<div class='div-other'><a id='mulu4533' />
<p class='h2'>第二卷</p><p>而賦<span class='note-inline'>(方句反布也量也爾雅賦班也郭璞曰謂班布與之也)</span>。</p>
<p>悼慨<span class='note-inline'>(徒到可戴反悼傷也哀憐也慨大息也)</span>。</p>
<p>鑰匙<span class='note-inline'>(今作[門@龠]同余灼反下市而反方言作鍉同關鑰也經文作蘥非體也又作鉹聲類字與鉹同音紙而反[(天*天)/高]也鉹非字體又作祇非也)</span>。</p>
<p>仇迦<span class='note-inline'>(渠牛反或作拘迦離梵言訛轉耳)</span>。</p>
<p>鞠躬<span class='note-inline'>(居六居雄反論語鞠躬如也經文作穹窮非體)</span>。</p>
</div>
<div class='div-other'><a id='mulu4534' />
<p class='h2'>第三卷</p><p>肥丁<span class='note-inline'>(都亭反丁強也釋名云丁壯也言物體皆壯也夏時萬物丁成實也經文作肝都定反非也肝䬦也肝非字義䬦音豆)</span>。</p>
<p>單孑<span class='note-inline'>(堅壹反孑猶獨也字林無右臂曰孑是其義也)</span>。</p>
<p>讒搆<span class='note-inline'>(古候反搆合也亂也詩云讒人[网-(ㄨ*ㄨ)+又]極搆我二人是也經文作婚媾之媾非體也)</span>。</p>
<p>諂詭<span class='note-inline'>(居毀反不實也廣雅詭隨惡也亦欺也誑也)</span>。</p>
<p>騾䮫<span class='note-inline'>(上鹿和反下勒侯反)</span>。</p>
</div>
<div class='div-other'><a id='mulu4535' />
<p class='h2'>第四卷</p><p>畐塞<span class='note-inline'>(披逼反方言畐滿也經文作逼誤也)</span>。</p>
<p>襤褸<span class='note-inline'>(古文懢又作襤同力甘反謂衣敗也凡人衣破醜弊皆謂之襤褸經文從草作藍草之藍絲縷之縷非體也)</span>。</p>
<p>伶俜<span class='note-inline'>(力丁匹丁二反伶俜亦孤獨無依怙也三蒼聯翩也)</span>。</p>
<p>銅魁<span class='note-inline'>(苦迴反說文羹汁也經文作鐦[打-丁+開]二形並非也)</span>。</p>
</div>
<div class='div-other'><a id='mulu4536' />
<p class='h2'>第五卷</p><p>相諧<span class='note-inline'>(胡皆反諧和也謂音聲調和也說文龤樂和)</span>。</p>
<p>金㼜<span class='note-inline'>(又作盎同於浪反爾雅㼜謂之缶郭璞曰即盆也)</span>。</p>
<p>躓頓<span class='note-inline'>(古文䠟躓二形今作疐同陟利反謂挫辱之也左傳云躓而蹎案躓猶頓也廣雅云躓蹋也)</span>。</p>
<p>侜張<span class='note-inline'>(陟留反下知良反爾雅侜張誑也郭璞曰無或侜張為幻惑也亦欺誑人也經文作倀非也勅良反倀狂也倀非此義也)</span>。</p>
<p>匍匐<span class='note-inline'>(薄胡蒲北二反字林匍手行也匐伏也亦顛蹶盡力也)</span>。</p>
<p>災疫<span class='note-inline'>(以壁反疫厲鬼也疫伇也言有鬼行伇也)</span>。</p>
<p>启門<span class='note-inline'>(孔注尚書以為古文啟字也埤蒼作啟同苦禮反說文启開也)</span>。</p>
</div>
<div class='div-other'><a id='mulu4537' />
<p class='h2'>第六卷</p><p>今享<span class='note-inline'>(籀文作亯同虛兩反尚書克享天心孔安國曰享當也經文作音響之響非也)</span>。</p>
<p>儻能<span class='note-inline'>(他朗反謂不定辭也經文作讜當朗反直言是也讜非此義)</span>。</p>
<p>嚶鳴<span class='note-inline'>(烏耕反爾雅丁丁嚶嚶相切直也謂兩鳥鳴以喻朋友切磋相正也)</span>。</p>
<p>嗷嗷<span class='note-inline'>(五高反說文嗷嗷眾已愁也)</span>。</p>
<p>苛剋<span class='note-inline'>(賀多反說文尤劇也煩擾也剋急也禮記苛政猛於虎是也)</span>。</p>
<p>至款<span class='note-inline'>(或作款同口緩反蒼頡篇款誠重也說文意有所欲也又志純也款愛)</span>。</p>
<p>老瞎<span class='note-inline'>(又作瞎同呼鎋反字書一目合也)</span>。</p>
</div>
<div class='div-other'><a id='mulu4538' />
<p class='h2'>第七卷</p><p>綏化<span class='note-inline'>(恤隨反尚書五百里綏服孔安國曰王者政教也尒疋綏安也)</span>。</p>
<p>錏鍛<span class='note-inline'>(上亞加反下核加反說文錏鍜頸飾也)</span>。</p>
<p>坐頭<span class='note-inline'>(藏果反說文坐止也經文作咽卵人反塞也咽非此義舊烏見反者非也)</span>。</p>
<p>禱賽<span class='note-inline'>(都老反說文告事求請為禱下蘇再反謂酬報)</span>。</p>
<p>哂哂<span class='note-inline'>(失忍反論語夫子哂之案哂小笑也經文作㖶舊音烏鷄反非也)</span>。</p>
</div>
<div class='div-other'><a id='mulu4539' />
<p class='h2'>第八卷</p><p>諮詢<span class='note-inline'>(私遵反問也左傳訪問於善為諮諮親為詢諮問善道也謂詢問親戚之議)</span>。</p>
<p>㤲腹<span class='note-inline'>(又作㥷同虛頰反說文丘涉反恐息也經文作攝非也)</span>。</p>
<p>甲冑<span class='note-inline'>(古文䩜同除救反廣雅兜鍪也亦言鞮鍪也)</span>。</p>
<p>㖑言<span class='note-inline'>(呼戒反㖑喝恚聲也經文作喈音皆非字義也)</span>。</p>
<p>覻其<span class='note-inline'>(又作狙同千絮反字林窺觀也亦睍也廣雅覰見也相候視也)</span>。</p>
<p>眼眠<span class='note-inline'>(正作瞑同莫田反說文云瞑翕也爾雅翕合也)</span>。</p>
<p>咥師<span class='note-inline'>(徒結反人名也)</span>。</p>
<p>鄙褻<span class='note-inline'>(思列反鄙陋也褻黷也亦私居非公會之服也)</span>。</p>
<p>狡猾<span class='note-inline'>(古飽胡刮反尚書蠻夷猾夏笵寗曰猾亂也字書猾惡黠也方言凡小兒多詐惑謂之猾也)</span>。</p>
<p>巢窠<span class='note-inline'>(又作萪薖二形同苦和反廣雅云薖窠巢也薖音則恒反)</span>。</p>
<p>抵言<span class='note-inline'>(都禮反拒也謂擅拒推也)</span>。</p>
<p>覈實<span class='note-inline'>(又作覈同胡革反說文考實事也亦審覈之也)</span>。</p>
<p>扳上<span class='note-inline'>(又作攀同普班反廣雅板援也上及之言)</span>。</p>
</div></div>
<div class='div-other'><a id='mulu4540' />
<p class='h1'>那先比丘經上卷</p><p class="byline">玄應</p>
<div class='div-other'><a id='mulu4541' /><p>撓撈<span class='note-inline'>(呼高反下路高反聲類撓攪也方言撈取也注云謂以鉤物取也)</span>。</p>
<p>和鄲<span class='note-inline'>(都蘭反寺名也)</span>。</p>
<p>浙米<span class='note-inline'>(思歷反通俗文汰米曰浙浙洮也江南言浙中國言洮廣雅汰洗也經文作鈆錫之錫非體)</span>。</p>
<p>兩埻<span class='note-inline'>(之尹反說文射臬也廣雅埻的也射的也射侯者也以熊虎之皮飾其側方制之以為埻經文準又作准同之尹反說文準平也准字非體也)</span>。</p>
<p>焜煌<span class='note-inline'>(胡本反方言焜盛皃也說文焜煌煇也蒼頡篇煌光也)</span>。</p>
<p>吹笳<span class='note-inline'>(或作葭同古遐反今樂器中有笳卷笳葉吹之因以名也)</span>。</p>
<p>穫麥<span class='note-inline'>(胡郭反說文刈禾也詩云十月穫稻是也經文作濩誤也)</span>。</p>
<p>欲躃<span class='note-inline'>(脾亦反謂躃倒)</span>。</p>
<p>連[打-丁+絜]<span class='note-inline'>(呼結反廣雅[打-丁+絜]束也埤蒼圍係也言急束也說文作䩤誥幼又作乾皆一也)</span>。</p>
<p>乳湩<span class='note-inline'>(竹用都洞二反通俗文乳汁曰湩江南名也)</span>。</p>
<p>盛[竺-二+而]<span class='note-inline'>(市緣反說文判竹圓以成穀者也[竺-二+屯][竺-二+而]也)</span>。</p>
<p>儲[彳*待]<span class='note-inline'>(直於反下古文作庤跱<span class='corr'>庤</span>三形同除理反說文[彳*待]待也儲[彳*待]具也)</span>。</p>
<p>博叉<span class='note-inline'>(正言縛蒭河第四河也經文作博叉噱叉皆訛也噱渠略反經文從言作[言*豦]誤也)</span>。</p>
<p>屈元<span class='note-inline'>(衢物反說文屈無尾也屈短也)</span>。</p>
<p>評之<span class='note-inline'>(皮柄反字書評訂也評平議也訂音唐頂反)</span>。</p>
<p>吻口<span class='note-inline'>(文粉反文字典說口脣兩邊也從口勿聲)</span>。</p>
</div>
<div class='div-other'><a id='mulu4542' /></div></div>
<div class='div-other'><a id='mulu4543' />
<p class='h1'>譬喻經十卷<span class='note-inline'>(此經是大藏中抄出本經已各音了更不重音大約文易亦無可音訓者)</span></p></div>
<div class='div-other'><a id='mulu4544' />
<p class='h1'>雜譬喻經卷第一</p><p class="byline">惠琳撰</p>
<div class='div-other'><a id='mulu4545' /><p>撈其<span class='note-inline'>(老高反方言撈取郭注云謂鈎撈也古今正字義同從手勞聲也)</span>。</p>
<p>拋三<span class='note-inline'>(魄包反埤蒼云拋擊也考聲亦投古今正字從手尥聲尥音同上經從力作拋俗字也)</span>。</p>
</div>
<div class='div-other'><a id='mulu4546' />
<p class='h2'>第二卷</p><p>明喆<span class='note-inline'>(知烈反尒疋哲智也亦作悊又作哲並同古今正字從並吉從三吉者古字也)</span>。</p>
<p>㖑言<span class='note-inline'>(赫戒反考聲云㖑怒以聲也廣蒼作薑欸䜕並同用經文作㖑唯呂靖引之說文不載)</span>。</p>
<p>中眵<span class='note-inline'>(齒而反考聲目中汁也說文目眥汁凝也從目多聲也眥音齊際反)</span>。</p>
<p>一穗<span class='note-inline'>(隨醉反毛詩傳穗秀也蒼頡篇禾麥秀也說文義同從禾惠聲也)</span>。</p>
</div></div>
<div class='div-other'><a id='mulu4547' />
<p class='h1'>雜譬喻經一卷</p><p>破盂<span class='note-inline'>(羽俱反從皿于聲經從木作杇非也)</span>。</p>
<p>紵木<span class='note-inline'>(除呂反周禮云紵麻草之物也鄭注云白而細曰紵說文從糸宁聲宁音同上)</span>。</p>
<p>諜計<span class='note-inline'>(上恬頰反杜注左傳諜伺也又間也說文軍中反間也從言[ㄊ/木]聲[ㄊ/木]音鹽接反)</span>。</p>
<p>爪擭<span class='note-inline'>(烏虢反考聲云擭猶取也今經作摑俗字也)</span>。</p>
<p>斟羹<span class='note-inline'>(汁任反從斗甚聲經文從酉作斟非也)</span>。</p>
</div>
<p class='juan'>一切經音義卷第七十五</p>
</div><!-- end of div[@id='body'] -->
</body></html>