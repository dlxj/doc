<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu4706' />一切經音義卷第八十</p><p class="byline">翻經沙門慧琳撰</p>
<div class='div-other'>
<ul>
<li><p style="margin-left:1em">音大唐內典錄十卷</p>
<p style="margin-left:1em">續內典錄一卷</p>
<p style="margin-left:1em">開元釋教錄二十卷</p>
<p style="margin-left:2em">右三集錄三十一卷同此卷音。</p>
</li>
</ul></div>
<div class='div-other'><a id='mulu4707' />
<div class='div-other'>
<p class='h2'>大唐內典錄第一卷</p><p class="byline">慧琳音</p><a id='mulu4708' /><p>難訾<span class='note-inline'>(茲枲反賈注國語云訾量也鄭注禮記云思也說文思不稱意也從言此聲也)</span>。</p>
<p>車漸<span class='note-inline'>(潛琰反上聲字孔注尚書云漸入也考聲云漬也受也王注楚辭漸溼也顧野王云治也或作瀸)</span>。</p>
<p>遷[(一/(匚*〡*〡*(巨-匚)))/貝]<span class='note-inline'>(下莫候反毛詩傳云[(一/(匚*〡*〡*(巨-匚)))/貝]猶賣也郭注爾雅云廣易也說文易財也從具[(一/(匚*〡*〡*(巨-匚)))/貝]聲也丣音酉錄文作貿俗字非也)</span>。</p>
<p>彞訓<span class='note-inline'>(上以之反孔注尚書彝常也周禮注也說文云器也象形與爵同從系廾持器中實實即米也從[雪-雨][雪-雨]亦聲系音奚計反廾音拱[雪-雨]音居例反)</span>。</p>
<p>依繕<span class='note-inline'>(音善考聲造也說文補也)</span>。</p>
<p>煩拏<span class='note-inline'>(儜加反字書拏牽也亂也引也從奴)</span>。</p>
<p>分<span class='corr'>圮</span><span class='note-inline'>(披彼反孔注尚書云<span class='corr'>圮</span>猶毀也虞書云方命<span class='corr'>圮</span>族說文從土<span class='corr'>己</span>聲也)</span>。</p>
<p>不磷<span class='note-inline'>(栗鎮反亦平聲孔注論語云磷薄也古今正字從石從粦省聲也)</span>。</p>
<p>蔡愔<span class='note-inline'>(上蔡字說文云草也可食從草祭聲下揖淫反漢朝人名出使五天最初求法也)</span>。</p>
<p>僃搜<span class='note-inline'>(上正體備字也古文單作備韻英云僃具也防慎也古今正字從人荷聲下瘦愁反文字典說云搜求成也古今正字從手叜聲叜正體叟字也)</span>。</p>
<p>緝而編之<span class='note-inline'>(上侵入反鄭箋毛詩云緝猶續也爾雅光也說文績也從糸咠聲咠音同上下必綿反劉兆注公羊傳云編即比連也蒼頡篇云織也說文次簡也從糸扁聲也扁音邊沔反)</span>。</p>
<p>孛本經<span class='note-inline'>(上盆沒反正體孛字也)</span>。</p>
<p>狾狗<span class='note-inline'>(上京例反經名也即狂犬也錄文作擽狗或作[口*制]狗一也)</span>。</p>
<p>呪齲<span class='note-inline'>(區字反齒有虫也)</span>。</p>
<p>蕪穢<span class='note-inline'>(上音無下威衛反賈注國語云蕪穢謂荒穢字玉篇從草作薉蒼頡篇云薉不清潔也錄文從禾作穢義亦同也)</span>。</p>
<p>瀅澄<span class='note-inline'>(上縈逈反鄭注周禮瀅水渟澄清也考聲云水不流也說文小水也或單作瑩瑩明也在玉部也)</span>。</p>
</div>
<div class='div-other'><a id='mulu4709' />
<p class='h2'>第二卷</p><p>分鑣<span class='note-inline'>(下表苗反毛詩傳云輶軒鑾鑣今之馬排沫也說文馬銜也從金麃聲麃薄交反或從角作[角*麃]亦作儦義並同)</span>。</p>
<p>各跨<span class='note-inline'>(下誇罵反杜注左傳云跨猶過其上也顧野王云跨謂舉足也說文云跨渡也從足夸聲也夸音誇錄作[口*(大/(舛-夕))]非也)</span>。</p>
<p>畺場<span class='note-inline'>(上居良反鄭注周禮云壃界也穀梁傳云畺猶境也爾雅陲也郭注云壃場在外陲也說文界也從二田三其界畫也象形亦會意字也下除良反周禮曰場人掌國之場圃詩傳曰春夏為圃秋冬為場鄭箋云場圃同地耳物生以種菜茹物盡築以為場國語屏樹之位壇場之所賈注云在郭曰壇在野曰場說文云治穀田也從土昜聲)</span>。</p>
<p>操之<span class='note-inline'>(蒼竈反人名也古今正字從手喿聲也錄文中從㕘作[摻-(彰-章)+小]非也喿音桑到反)</span>。</p>
<p>道挻<span class='note-inline'>(耻連反僧名也)</span>。</p>
</div>
<div class='div-other'><a id='mulu4710' />
<p class='h2'>第三卷</p><p>睇眄<span class='note-inline'>(上音弟下音麵鄭注禮記睇猶顧視也考聲云睇亦睇也古今正字從目弟聲也方言云眄亦睇也說文目偏合也從目丐聲丐音沔)</span>。</p>
<p>煒如<span class='note-inline'>(上韋軌反毛詩傳曰煒赤色也說文盛明皃也從火韋聲)</span>。</p>
<p>鏨金陵<span class='note-inline'>(上昨含反蒼頡篇云鏨鑿也考聲鐫也說文小鑿也從金斬聲也)</span>。</p>
<p>秣陵<span class='note-inline'>(上磨葛反即楊州地名也亦名金陵也)</span>。</p>
<p>鑿之<span class='note-inline'>(藏洛反廣雅鑿穿也說文穿木也從金[(鑿-臼+(函-了))-金]聲[(鑿-臼+(函-了))-金]音同上從臼從殳丵聲會意字丵音鶵學反臼音舊殳音殊)</span>。</p>
<p>殲而<span class='note-inline'>(接閻反毛詩傳殲盡也)</span>。</p>
<p>蠱狐<span class='note-inline'>(上音野蠱狐者偽經名也)</span>。</p>
<p>赤觜<span class='note-inline'>(下醉髓反說文正體從此作[此/束]錄中作[口*(隹/乃)]非也亦是偽經名)</span>。</p>
<p>鼈獼猴<span class='note-inline'>(上必滅反錄中從魚作鱉俗字也次音彌下音侯亦是經名也)</span>。</p>
<p>罽賓<span class='note-inline'>(上京例反梵語古譯訛略不正也正梵音羯溼弭羅北天竺也)</span>。</p>
<p>穅粃<span class='note-inline'>(上音康聲類從禾作穅即穀皮也下卑弭反顧野王云粃字亦從比從禾作秕穀不成也說文穅秕二字並從禾今俗用或從米誤)</span>。</p>
<p>投簪<span class='note-inline'>(下戢今反儀禮以爵弁服簪裳鄭注云簪連也說文首笄也古作<span class='corr'>兂</span>從人象形今錄文從竹作簪時用字也為與旡字相亂所以用此簪也)</span>。</p>
<p>麈尾<span class='note-inline'>(上音主下正體尾字也山海經云荊山多麈鹿郭注云似鹿而大尾闊如帚古之逸士執以為拂猶如鵰扇之類是也)</span>。</p>
<p>剡東<span class='note-inline'>(上音琰又音常焰反考聲云剡谿吳越間地名也從刀炎聲也)</span>。</p>
<p>棟幹<span class='note-inline'>(上東貢反下岡岸反如屋之有棟墻之有[乾-乞+(大/(舛-夕))]也)</span>。</p>
<p>蒲健<span class='note-inline'>(安進書蒲健者氐人也氐都奚反蒲姓者前秦苻堅先祖之本姓也後改為符銘見其背曰草付遂改為苻氏)</span>。</p>
<p>扶柳<span class='note-inline'>(留守反案郡國志常山地名也)</span>。</p>
<p>斲鑿<span class='note-inline'>(上音卓孔注尚書云斲猶削也說文斫也從斤從[斲-斤][斲-斤]音豆錄文作劉非也下音昨)</span>。</p>
<p>締構<span class='note-inline'>(上音提王逸注楚辭云締猶結也說文云結不解也從系帝聲也下鉤候反)</span>。</p>
<p>雲犇<span class='note-inline'>(下本門反考聲云犇牛羣走也與奔字義同從三牛作犇會意字也)</span>。</p>
<p>姚泓<span class='note-inline'>(擭宏反說文云泓深大也後秦季主名也擭音蛙獲反)</span>。</p>
<p>僧叡<span class='note-inline'>(惟歲反)</span>。</p>
<p>憩於<span class='note-inline'>(鄉例反毛詩傳云憩息會意字或從戶作[尸@(皂*旡)])</span>。</p>
<p>謦欬<span class='note-inline'>(上輕郢反下開愛反經名也錄文作䂮咳非也)</span>。</p>
<p>僧䂮<span class='note-inline'>(下良約反爾雅云䂮利也考聲磨刀也姚秦時高僧名也用與略字同)</span>。</p>
<p>操筆<span class='note-inline'>(上草刀反說文操把持也從手喿聲也喿音騷到反錄文從㕘作[摻-(彰-章)+小]非也[摻-(彰-章)+小]音杉減反)</span>。</p>
<p>勤劬<span class='note-inline'>(具駒反從力)</span>。</p>
<p>儭施<span class='note-inline'>(上初靳反儭猶親持財施名為儭施從人親聲本無此字譯經者隨意作之或從口錄文從貝未知孰是今且從人)</span>。</p>
<p>睒子<span class='note-inline'>(苫苒反)</span>。</p>
<p>颰陀<span class='note-inline'>(上盤未反經名也)</span>。</p>
<p>沮渠<span class='note-inline'>(上精餘反北狄左大沮渠以官為氏北涼蒙遜祖也)</span>。</p>
<p>勝鬘<span class='note-inline'>(上式證反下幔班反經名也亦人名也)</span>。</p>
</div>
<div class='div-other'><a id='mulu4711' />
<p class='h2'>第四卷</p><p>有譡<span class='note-inline'>(當浪反考聲云譡[乏-之+(中/衣)]也言中於理也或從黨作讜顧野王云讜直言當理也古今正字從言當聲)</span>。</p>
<p>周顗<span class='note-inline'>(儀几反人名也)</span>。</p>
<p>王濛<span class='note-inline'>(末東反人名也)</span>。</p>
<p>王謐<span class='note-inline'>(民必反爾雅云謐靜也人名也)</span>。</p>
<p>豺虎<span class='note-inline'>(上音柴下虖古反毛詩云投卑豺虎月令云季秋豺乃祭獸也說文云豺狼屬也從豸才聲錄文從付作[狂-王+付]非也)</span>。</p>
<p>枳園<span class='note-inline'>(之里反寺名也)</span>。</p>
<p>鞞摩肅<span class='note-inline'>(上陛迷反梵語也)</span>。</p>
<p>阿遬達<span class='note-inline'>(蘇目反)</span>。</p>
<p>燉煌<span class='note-inline'>(上遁魂反下胡光反郡名即沙州也)</span>。</p>
<p>分惒<span class='note-inline'>(下音和梵語也)</span>。</p>
<p>摩夷<span class='note-inline'>(上音莫河反錄從女作[序-予+婪]非也梵語不求字義也)</span>。</p>
<p>妻孥<span class='note-inline'>(下音奴考聲云孥妻子之惣稱也古文從人作㚢古今正字從子奴聲錄從巾作帑非也)</span>。</p>
<p>婉密<span class='note-inline'>(上冤遠反毛詩傳云婉猶美也杜注左傳婉約也說文順也從女宛聲下岷筆反)</span>。</p>
<p>臨沂<span class='note-inline'>(魚機反案臨沂即東海沂州臨沂郡也錄云齊高帝蕭道成姓望所出地名也說文沂水出東太山南入泗從水斤聲也)</span>。</p>
<p>廣搜髦彥<span class='note-inline'>(上色鄒反杜注左傳云搜撿也聲類搜取也考聲云索也說文從手叜聲也叜音蘇狗反下文搜採等並同錄作搜俗也次音毛詩傳云髦猶雋也郭注爾雅云士中之俊如毛中之毫髦也說文從髟毛聲儁音俊髟音摽)</span>。</p>
<p>庾頡<span class='note-inline'>(賢結反齊侍中姓名也)</span>。</p>
<p>劉虬<span class='note-inline'>(上劉字說文從夘從釗下耆由反齊荊州隱士名也)</span>。</p>
<p>之遴<span class='note-inline'>(下栗鎮反梁太常劉之遴也)</span>。</p>
<p>祖禰<span class='note-inline'>(上租古反爾雅云祖者始也顧野王云父始為祖也說文云祖始廟也從示且聲下泥禮反俗字也正從爾作禰鄭眾注周禮云禰父廟也古今正字從示爾聲也)</span>。</p>
<p>覶縷<span class='note-inline'>(上魯戈反說文云覶好視也古今正字從貝[辭-辛]聲也[辭-辛]音亂古文[辭-辛]從又李斯從寸作[辭-辛]並同下倫主反)</span>。</p>
<p>父肜<span class='note-inline'>(育嵩反)</span>。</p>
<p>鐵鏤<span class='note-inline'>(上天結反字書正鐵字也說文黑金也從金[鐵-金]聲音田結反下樓候反說文云鏤剛鐵可刻鏤也從金婁聲也)</span>。</p>
<p>丑砥<span class='note-inline'>(之耳反蒼頡篇從石作砥磨礪石也錄有作厎亦同)</span>。</p>
<p>渧聚<span class='note-inline'>(丁歷反)</span>。</p>
<p>嘿酬<span class='note-inline'>(上瞢北反錄從言非也下受州反錄作詶非也)</span>。</p>
<p>提挈<span class='note-inline'>(下牽結反何休注公羊傳云挈猶提也說文懸持也從手㓞聲㓞音慳八反)</span>。</p>
<p>研覈<span class='note-inline'>(上霓肩反下衡革反說文云覈猶考實事也漢書云云其審覈之務准古法也聲類云覆也古今正字從覀敫聲也覀音呀賈反敫音經歷反)</span>。</p>
<p>訂正<span class='note-inline'>(上[逖-火+木]徑反說文云訂謂平議也從言丁聲也)</span>。</p>
<p>炳然<span class='note-inline'>(兵皿反廣雅炳大明也周易云大人虎變其文炳煥昭彰也說文從火丙聲或作昺)</span>。</p>
<p>隨舶<span class='note-inline'>(彭陌反)</span>。</p>
<p>蕩滌<span class='note-inline'>(上唐黨反孔注尚書云蕩言水奔突有所滌除也杜預注左傳云蕩猶搖動也說文從水[卄/昜]聲也[卄/昜]音他朗反)</span>。</p>
<p>涕泗<span class='note-inline'>(上天禮反下思恣反毛詩傳云自目出曰涕口出液曰泗顧野王云泗即洟也說文涕泗二字皆從水弟與四皆聲)</span>。</p>
<p>滂沲<span class='note-inline'>(上普忙反下唐何反廣雅云滂滂流皃也說文滂[沱-匕+止]二字並從水旁[宋-木+止]皆聲)</span>。</p>
<p>莞席<span class='note-inline'>(上緩官反顧野王云莞似蒲而圓者也古今正字莞草也可以為席從廾完聲廾音草)</span>。</p>
<p>芋蒻<span class='note-inline'>(上于句反古今正字云大葉菜實根驚人者故謂之芋從草于聲也下穰酌反亦根菜也)</span>。</p>
<p>翼鞬<span class='note-inline'>(下羯言反杜預注左傳云鞬所以藏弓矢也說文從革建聲也)</span>。</p>
<p>櫛批<span class='note-inline'>(上側瑟反下頻蜜反接近相連皃)</span>。</p>
<p>掩雲<span class='note-inline'>(淹撿反毛詩傳云淹謂陰雲皃也廣雅云大陰也說文從水弇聲廣蒼從雨作[雨/(電-雨+大)]玉篇從廾作弇音義並同錄從水作淹俗同)</span>。</p>
<p>派入<span class='note-inline'>(上鼻賣反廣雅云水出為派說文派水之邪流別也從水從[脈-月]反永為[脈-月]音義亦同)</span>。</p>
<p>鍒金<span class='note-inline'>(上如州反埤蒼云鍒濡也從金柔聲錄從米作糅拏救反糅飯雜也非本義)</span>。</p>
<p>操柳枝<span class='note-inline'>(上草刀反毛詩傳云操猶擥也蒼頡篇云操把持也廣雅云執也古今正字從手喿聲次流酉反字書正作柳水名也說文從木丣聲錄作柳俗字也)</span>。</p>
<p>盋盌<span class='note-inline'>(上半未反字書正作[友/皿]服䖍通俗文云[友/皿]僧應器也錄文作鉢俗字也下剜款反方言云宋楚之間謂盍為盌說文從皿夗聲夗音菀)</span>。</p>
<p>又殂<span class='note-inline'>(祚租反爾雅云殂落死也說文從歹且聲歹音矝)</span>。</p>
<p>卓詭<span class='note-inline'>(歸委反淮南子云蘇秦以百詭成一信廣雅云詭隨惡也說文云責也從言危聲也)</span>。</p>
<p>都鄴<span class='note-inline'>(嚴劫反漢書云魏郡有鄴縣史記云西門豹為鄴令案鄴都者即魏武帝所都也說文從邑業聲也)</span>。</p>
<p>万俟氏<span class='note-inline'>(上万音墨下俟音期案周書万俟鮮卑姓也万俟天懿善梵語譯經人也)</span>。</p>
</div>
<div class='div-other'><a id='mulu4712' />
<p class='h2'>第五卷</p><p>更霸<span class='note-inline'>(上革衡反杜注左傳云更猶代也鄭注禮記云易也說文改也又曰聲下巴罵反文字典說云霸猶把也左傳云文公始霸謂迫脅諸侯把持其事也說文從月䨣聲也䨣音浦莫反脅音枚劫反)</span>。</p>
<p>魏[鬻-米+(梳-木+(幅-巾))]<span class='note-inline'>(下融宿反字書正從毓作[鬻-米+毓]猶賣也說文從鬲毓聲鬲音歷毓音育)</span>。</p>
<p>[太/子]斌<span class='note-inline'>(下筆旻反人名也)</span>。</p>
<p>僧勐<span class='note-inline'>(音猛高僧名從力從孟聲也)</span>。</p>
<p>智僊<span class='note-inline'>(下薛煎反廣雅云僊化也釋名云老而不死曰僊說文長生人也從人䙴聲䙴音遷正作淺仙反)</span>。</p>
<p>斯轍<span class='note-inline'>(下纏列反杜預注左傳云轍車跡古今正字從車從徹省聲錄從足作[跳-兆+(轍-車)]非也)</span>。</p>
<p>鐵鉆拔<span class='note-inline'>(上天涅反山海經云天騩山多鐵說文云鐵黑金也從金[鐵-金]聲[鐵-金]音田結反次儉嚴反蒼頡篇云鉆即夾持也說文云鐵銸也從金占聲錄文從甘作鉗即鐵枷也非本義也銸音黏輒反鉗音巨嚴反下白八反說文云拔猶擢也從手從犮犮音蒲末反)</span>。</p>
<p>法[(〦/(目*目)/大)*毛]<span class='note-inline'>(下懼駒反僧名也字書考聲皆作[(〦/(目*目)/大)*毛]聲類毛席)</span>。</p>
<p>聾聞<span class='note-inline'>(上祿東反左傳云耳不聽五聲之和為聾杜預注云聾暗也蒼頡篇云耳無聞也說文從耳龍聲也)</span>。</p>
<p>瞽視<span class='note-inline'>(上姑午反孔注尚書云目不能分別好惡為瞽包咸注論語云瞽盲也說文從目鼓聲)</span>。</p>
<p>躄行<span class='note-inline'>(并伇反禮記云瘖聾跛躄也顧野王云躄謂足㾫枯不能行也古今正字從足辟聲跛音波麼反)</span>。</p>
<p>匪[尸@句]<span class='note-inline'>(下衢錄反毛詩傳云[尸@句]猶曲也鄭注禮記云[尸@句]謂部分也分去聲大戴禮云諸侯以各其[尸@句]言就位也爾雅云[尸@句]分也說文從口在尺下復句之也又慱以行棊象形字也句音古侯反)</span>。</p>
<p>鬱歭<span class='note-inline'>(上慍欻反鄭注考工記云鬱不舒散也郭注爾雅鬱然氣出皃也說文云鬱木叢生也從臼冖缶[必/(匚@一)]其飾也言百草之華遠方鬱鬱然也下持耳反顧野王云歭猶躇止不前也說文云歭猶躇也從止寺聲躇佇猪反)</span>。</p>
<p>智鉉<span class='note-inline'>(玄絹反僧名也)</span>。</p>
<p>憩漳濱<span class='note-inline'>(上却例反毛詩傳云憩猶息也次酌羊反漢書云清漳水名也出上黨郡也下云畢民反孔注尚書云濱水涯也)</span>。</p>
<p>鍵鑰<span class='note-inline'>(上䖍偃反周禮司門掌管鍵以啟閉也鄭注云鍵猶壯也方言自關而東謂之鍵自關而西謂之鑰說文從金建聲下羊酌反玉篇從金作鑰即鍵也字書又從門作[門@龠]亦猶關鍵也說文[門@龠]插關下壯也從門龠聲與鑰義同錄文作鑰非壯音母龠音同上)</span>。</p>
<p>湮山<span class='note-inline'>(上壹陳反爾雅云湮猶落也考聲云沒也寺名也說文從水垔聲也垔音因)</span>。</p>
<p>扛轝<span class='note-inline'>(上角缸反說文杜橫關對舉也考聲亦舉也古今正字從手工聲下余慮反說文作輿輿亦車也從車[臼/一/八]聲錄作轝俗字也[臼/一/八]音余)</span>。</p>
<p>泓博<span class='note-inline'>(上烏宏反廣雅泓深也說文云下深大也從水弘聲下補莫反鄭注考工記云愽猶廣也考聲云厚也說文云大通也從十尃聲尃音浦)</span>。</p>
<p>文揣<span class='note-inline'>(下初委反郭注方言云揣度也說文云量也從手耑會意字也)</span>。</p>
<p>採摭<span class='note-inline'>(下征適反方言云摭猶取也說文云拾也從手庶聲考聲從石作柘音義並同)</span>。</p>
<p>羈縻<span class='note-inline'>(上几疑反杜注左傳云馬羈也王逸注楚辭云革絡馬頭曰羈說文從革從羈省羈從㘝有從囚非也下媚悲反廣雅云縻猶繫也史記云羈縻使勿編也說文從糸麻聲也)</span>。</p>
<p>豳歧<span class='note-inline'>(上筆旻反鄭玄詩譜云豳戎狄地名也古今正字云豳公劉所封邑也從山豩聲豩音同上字書云豩二豕並生也)</span>。</p>
<p>兵荐<span class='note-inline'>(錢箭反左傳云戎狄荐居杜注云荐猶仍也又曰叢也說文從廾存聲也)</span>。</p>
<p>玁狁<span class='note-inline'>(上杴儼反下聿笋反毛詩傳云玁狁北狄之号也鄭箋云今匈奴也漢書云唐虞之際已有熏育玁狁居北陲也古今正字玁狁二字皆從犬嚴允亦聲字書考聲或作獫廉贍反非本字不取)</span>。</p>
<p>螟[(虫*弋)/貝]<span class='note-inline'>(上覔萍反毛詩傳云蝗虫食禾心曰螟說文又云食穀葉者從虫冥聲下騰勒反爾雅云虫食葉曰蟘詩云去其螟蟘吏乞貸即生蟘也說文從虫貣聲貣他勒反錄文作螣與月令同案字書螣音騰爾雅云螣蛇也龍類也非螟蟘義也)</span>。</p>
<p>日<span class='corr'>旰</span><span class='note-inline'>(下玕岸反杜注左傳云旰猶日晏也亦晚也說文義同從日<span class='corr'>干</span>聲也考聲從竿作旰音與上同)</span>。</p>
<p>玄琬<span class='note-inline'>(冤遠反僧名也)</span>。</p>
<p>玄惲<span class='note-inline'>(紆粉反沙門名也方言云惲謀也郭注云謀議也說文從心軍聲也)</span>。</p>
<p>齎梵葉<span class='note-inline'>(祭奚反鄭注周禮云齎謂財於道亦有所貢獻也廣雅云齎迸也說文云持遺也從貝齊聲錄作賷俗字也)</span>。</p>
<p>蕭璟<span class='note-inline'>(下鬼永反案唐錄太府卿蕭璟准字書玉篇璟字音影並無[囗@(儿/口)]音[囗@(儿/口)]明也音鬼永反)</span>。</p>
<p>慧賾<span class='note-inline'>(下崢責反沙門名也)</span>。</p>
<p>紕紊<span class='note-inline'>(上譬彌反鄭注禮記紕猶錯也謂繒帛踈薄也說文從糸比聲下文奮反孔注尚書云紊猶亂也說文從糸文聲)</span>。</p>
<p>訕毀<span class='note-inline'>(上所姦反孔注論語云訕謗䛼也下暉鬼反正作䛼)</span>。</p>
<p>宗轄<span class='note-inline'>(下閑戞反字書正作牽車軸頭鍵也說文從舛兩相背從[├/(咼-┌+┐)]省顧野王云牽即車轄也亦從金作鎋亦通也)</span>。</p>
<p>凌轢<span class='note-inline'>(下零的反蒼頡篇云轢猶輾也呂氏春秋云轢諸侯也說文云轢謂車所踐也從車樂聲)</span>。</p>
<p>輕惘<span class='note-inline'>(舞倣反)</span>。</p>
</div>
<div class='div-other'><a id='mulu4713' />
<p class='h2'>第六卷</p><p>筌蹏<span class='note-inline'>(上七宣反周易繫辭莊子並云筌者所以得魚而忘筌顧野王云筌即捕魚笱也古今正字從竹全聲笱音苟下第奚反莊子周易並云蹏所以得免而忘蹏說文從足虒聲虒音雉錄文從帝作蹄俗通用字也)</span>。</p>
<p>梗槩<span class='note-inline'>(上羹杏反爾雅云梗猶直也廣雅云梗謂大略也古今正字從木更聲下陔愛反班固東都賦云粗為賓言其梗槩也薛綜注曰不纖密也亦從木既聲)</span>。</p>
</div>
<div class='div-other'><a id='mulu4714' />
<p class='h2'>第七卷</p><p>褊隘<span class='note-inline'>(上鞭污反廣雅云褊猶陿也說文從衣扁聲扁音遍下乙界反毛詩序云魏地陿隘其民機巧趍利郭注禮記云隘陋也說文從阜益聲也下從[(阜-(口/十)+(耜-耒))*?]從冓[(阜-(口/十)+(耜-耒))*?]音巷冓古益字也)</span>。</p>
<p>鏗然<span class='note-inline'>(客庚反)</span>。</p>
<p>坌身<span class='note-inline'>(盆悶反桂苑珠叢字林字統並云坌謂塵也說文從土分聲)</span>。</p>
</div>
<div class='div-other'><a id='mulu4715' />
<p class='h2'>第八卷</p><p>袠軸<span class='note-inline'>(上陳栗反蒼頡篇云袠猶纏也考聲云裹也文字典說云袠書衣也說文從衣失聲下沖六反方言云軸杼軸也說文從車胄省聲也)</span>。</p>
<p>籤牓<span class='note-inline'>(上妾鹽反說文云籤謂驗人也考聲云籤小竹簡也古者題簡以白事謂之籤古今正字從竹韱聲韱音暹下博莾反案籤牓者各題經書之目分別條貫摽記部袠之義也)</span>。</p>
</div>
<div class='div-other'><a id='mulu4716' />
<p class='h2'>第九卷</p><p>捨撥<span class='note-inline'>(煩襪反)</span>。</p>
<p>陶誘<span class='note-inline'>(上徒勞反下由首反何晏注論語云誘進也言夫子以正道進勸人也字林云誘猶[詫-乇+(火/又)]也亦誘也說文導也從言秀聲或從盾作䛻亦作羑音義並同[詫-乇+(火/又)]先九反)</span>。</p>
</div>
<div class='div-other'><a id='mulu4717' />
<p class='h2'>第十卷</p><p>斖斖<span class='note-inline'>(微匪反郭注爾雅云斖斖僶俛也劉瓛注周易云微也古今正字從且從文而舋會意字也僶音泯)</span>。</p>
<p>毓萌<span class='note-inline'>(上融祝反玉篇作育郭注爾疋云毓猶養也毛詩傳云稚也說文云毓養也使從善也從㐬每聲㐬音陀忽反下麥彭反)</span>。</p>
<p>法㴉<span class='note-inline'>(節細反古濟字也錄作㴉相傳誤也)</span>。</p>
<p>劉璆<span class='note-inline'>(上劉字下歧幽反梁兵部劉璆名也)</span>。</p>
<p>僧琨<span class='note-inline'>(下骨魂反僧名也孔注尚書云琨美玉也)</span>。</p>
<p>沙揉<span class='note-inline'>(下仍周反考聲揉即捼也案錄文以沙捼金即捼扞之謂捼音內迥反扞音干罕反)</span>。</p>
<p>詿誤<span class='note-inline'>(上媧畫反漢書云赦書為所詿誤者皆赦除之說文從言圭聲下音悟)</span>。</p>
<p>虎蹲<span class='note-inline'>(音存說文云蹲即踞也從足尊聲)</span>。</p>
<p>道肉<span class='note-inline'>(下鬼永反名也蒼頡篇云肉火明也說文云䆫牖間開明也象形字也)</span>。</p>
<p>鐫之<span class='note-inline'>(子緣反方言云鐫猶琢也廣雅云鐫亦鑿也說文云破木鐫也從金雋聲雋音全兖反)</span>。</p>
<p>乃敺<span class='note-inline'>(下歐口反說文歐捶擊也從支區聲區音駈也)</span>。</p>
</div></div>
<div class='div-other'><a id='mulu4718' />
<p class='h1'>續大唐內典錄</p><p class="byline">慧琳撰</p><p>部袠<span class='note-inline'>(下陳栗反前內典錄第八已釋)</span>。</p>
<p>筌蹏<span class='note-inline'>(上取緣反下弟奚反周易云筌以取魚蹏以取兔已具前釋)</span>。</p>
<p>爰暨<span class='note-inline'>(下其意反爾雅云暨及也孔注尚書云與也杜注左傳云至也說文從旦既聲錄作洎非)</span>。</p>
<p>澆淳<span class='note-inline'>(上晈堯反下垂綸反)</span>。</p>
<p>煩挐<span class='note-inline'>(下女豬反淮南子云決挐治煩許权重曰挐亂也楚辭云枝煩挐而交橫也說文從手如聲)</span>。</p>
<p>蘊其<span class='note-inline'>(上氳殞反鄭箋毛詩云蘊積也杜注左傳云聚藻也鄭注周禮云藉也古今正字從草從縕聲也縕音同上藉音情夜反)</span>。</p>
<p>抆飾<span class='note-inline'>(上聞粉反廣雅云抆猶拭也古今正字從手文聲錄文作[泳-永+問]誤)</span>。</p>
<p>孛本<span class='note-inline'>(上盆沒反經名古文孛字也)</span>。</p>
<p>兜沙<span class='note-inline'>(㪷頭反經名也梵語)</span>。</p>
</div>
<div class='div-other'><a id='mulu4719' />
<p class='h1'>開元釋教錄第一卷</p><p class="byline">慧琳撰</p>
<div class='div-other'><a id='mulu4720' /><p>胼贅<span class='note-inline'>(上辮眠反廣雅云賆猶益也古今正字從貝并聲錄文從馬作駢駕二馬也義乖不取下拙芮反淮南子云贅者賣子與人作奴婢也顧野王居婦家之壻為贅也說文從貝從敖會意字也)</span>。</p>
<p>竝該<span class='note-inline'>(上正並字下改孩反賈達注國語云該備也郭注方言云皆也說文云約也從言亥聲)</span>。</p>
<p>編載<span class='note-inline'>(上必綿反顧野王云編猶列也莊子云編比連也說文次簡從糸扁聲也扁音篇)</span>。</p>
<p>婁迦讖<span class='note-inline'>(下楚禁反梵語沙門名也)</span>。</p>
<p>使覘<span class='note-inline'>(下諂瀲反杜注左傳云覘猶伺也鄭注禮記云[門@視]視也考聲云候視也說文從見占聲也瀲音廉儉也)</span>。</p>
<p>接踵<span class='note-inline'>(下鍾隴反禮記云舉前曳踵行杜注左傳云踵猶躡趾也聲類足跟也說文從足重聲跟音根趾音止)</span>。</p>
<p>象腋<span class='note-inline'>(下盈隻反經名)</span>。</p>
<p>氐羌<span class='note-inline'>(上邸泥反鄭箋詩云氐夷狄名國名也說文從氏著一地也或作柢錄文作互也下却香反廣雅云羌強也說文云羌西戎羌人也從羊人聲錄文作羗俗字也)</span>。</p>
<p>楷模<span class='note-inline'>(上客駭反廣雅云措法也說文云楷即模也從木皆聲虫錄文從手誤也下睦蒲反鄭箋毛詩云模法也廣雅形也說文從木從莫聲也錄文從手誤)</span>。</p>
<p>鍼脉<span class='note-inline'>(上執任反說文鍼刺也從金咸聲字書亦作葴謂綴衣也又作針並通用下萌伯反賈注國語云脈理也說文云脈血謂之分邪行於體者也從[脈-月]血聲[脈-月]音魄賣反錄文從豕作脈非俗作脉通)</span>。</p>
<p>懟恨<span class='note-inline'>(上鎚遂反毛詩云強禦多懟字統云懟猶怨也說文亦怨也從心對聲也禦音語也)</span>。</p>
<p>悛改<span class='note-inline'>(上音詮孔注尚書云悛亦改心方言云自關東謂改曰悛也說文從心夋聲也夋音七旬反)</span>。</p>
<p>宮亭湖廟<span class='note-inline'>(錄文從邑作䢼字書並無此字誤也案郡國志豫章郡記有宮亭湖湖北有神廟<span class='corr'>商</span>旅祈之能隨意分風上下耳其湖與廬山雖遠亦相連接案錄云江南經過即此湖是也)</span>。</p>
<p>驚愕<span class='note-inline'>(下昂各反字書作[咒-几+(一/(┴*├))]猶驚也作[言*(遻-(這-言))]字義也說文云譁訟也從吅屰聲吅音暄屰音逆譁音花)</span>。</p>
<p>長短<span class='note-inline'>(下端算反廣雅云短促也考聲云短有所長短以矢為正故從矢說文不長也從矢從豆錄文從木作梪音豆籩梪字非此義也)</span>。</p>
<p>颺忛<span class='note-inline'>(藥常反桂苑珠叢云颺顯舉也說文云颺所以飛風也從風易聲易音羊)</span>。</p>
<p>倐忽<span class='note-inline'>(上昇戮反楚辭云往來倐忽也考聲云倐猶光動貌也說文云倐謂犬走也從犬從倐音由會意字也錄從黑作儵說文青黑繒也非此義)</span>。</p>
<p>蟒頭<span class='note-inline'>(上忙牓反爾雅蟒王虵也郭注云蟒虵之最大者故曰王虵古今正字蟒大虵也從虫莽聲蟒即宮亭胡神身也莽音上同)</span>。</p>
<p>償對<span class='note-inline'>(上音常杜注左傳云言不可報償也蒼頡篇云當也廣雅云復也說文云遂也從人賞聲也)</span>。</p>
<p>明析<span class='note-inline'>(下星跡反孔注尚書云析猶分也聲類云劈也說文破木也從木從斤會意字也錄文從[后-口+十]作析非也)</span>。</p>
<p>斖然<span class='note-inline'>(微匪反斖斖猶僶俛也前內典錄第十已釋)</span>。</p>
<p>不倦<span class='note-inline'>(下拳卷反聲類云倦猶疲也說文云勞也罷也從人卷聲錄作勌誤也)</span>。</p>
<p>狾狗齧<span class='note-inline'>(上之勢反下研結反經目名也錄文作[狂-王+樂]非也)</span>。</p>
<p>怛惒尼<span class='note-inline'>(上丹遏反惒音禾經名也)</span>。</p>
<p>齲齒<span class='note-inline'>(上區羽反呪名也)</span>。</p>
<p>有[陳-日+(共-八)]竭<span class='note-inline'>([陳-日+(共-八)]字未詳字書並無)</span>。</p>
<p>曷漩<span class='note-inline'>(上寒葛反下隨緣反經名也)</span>。</p>
<p>僧鎧<span class='note-inline'>(下開愛反沙門名也)</span>。</p>
</div>
<div class='div-other'><a id='mulu4721' />
<p class='h2'>第二卷</p><p>欻然<span class='note-inline'>(上熏物反薛綜注西京賦云欻忽也說文欻有所吹起也從欠炎聲也)</span>。</p>
<p>阿颰<span class='note-inline'>(盤末反經名也)</span>。</p>
<p>潼譬喻<span class='note-inline'>(上徒紅反經名也)</span>。</p>
<p>穹隘<span class='note-inline'>(上麴弓反毛詩傳云穹猶窮也亦空也說文從穴弓聲下厄界反杜注左傳云隘地險也王逸注楚辭云險傾危也顧野王云迫側也說文云塞也從阜從益正益字也)</span>。</p>
<p>瞎鼈<span class='note-inline'>(上許戞反下鞭滅反經名也錄作鱉俗字也)</span>。</p>
<p>碪鎚<span class='note-inline'>(上縶金反蒼頡篇作椹椹謂之鐵考聲云几屬也字書亦從攴作㪛亦質也下冲追反考聲云鎚鐵也字書從木作椎與鎚字義同案太公六韜云方頭鐵重八斤柄長五尺者顧野王云鎚鎚所以擊物也錄作枯磓俗字也)</span>。</p>
<p>傲[怡-台+篾]<span class='note-inline'>(上敖誥反孔注尚書云傲慢不友也杜注左傳云不敬也廣雅云慢也說文云敖倨也從人敖聲也下眠閇反閇邊篾反毛詩傳云[怡-台+篾]猶輕也賈注云[怡-台+篾]未也說文輕㑥也從心篾聲)</span>。</p>
<p>燉煌<span class='note-inline'>(上徒魂反下音皇燉煌古郡名漢書武帝元年分酒泉置燉煌之郡今沙州是也說文燉煌二字皆從火敦皇亦聲)</span>。</p>
<p>于闐<span class='note-inline'>(下音殿于闐即西域城名也錄文從金作釬[金*寘]字非也)</span>。</p>
<p>謼羅<span class='note-inline'>(呼故反經名也)</span>。</p>
</div>
<div class='div-other'><a id='mulu4722' />
<p class='h2'>第三卷</p><p>赤觜<span class='note-inline'>(下精髓反經名也錄文作[口*(隹/乃)]非也)</span>。</p>
<p>謗讟<span class='note-inline'>(上愽晃反杜注左傳云謗即毀也賈注國語誹也說文從言旁聲也下同鹿反杜注左傳云讟亦誹也郭注方言云誣怨痛也廣雅云惡也說文從誩從賣誩音競)</span>。</p>
<p>僧䂮<span class='note-inline'>(下良灼反與略字同僧名也)</span>。</p>
<p>懸縆<span class='note-inline'>(下亘恒反平聲字考聲云絙大索也說文云從糸恒聲也亦作絙桓音義並同)</span>。</p>
<p>亟徑<span class='note-inline'>(上兢憶反或作䩯韓詩云亟猶急也說文云亟自急勅也從芉省從勹口猶慎言也錄文作凾俗字非也下經定反路也錄作經誤)</span>。</p>
<p>惋慨<span class='note-inline'>(上剜換反文字集略云惋驚異歎恨也下開愛反顧野王云慷慨不得志也說文從心從槩省聲)</span>。</p>
<p>心綖<span class='note-inline'>(下夷煙經名)</span>。</p>
<p>大舶<span class='note-inline'>(音白已前具釋)</span>。</p>
<p>煨燼<span class='note-inline'>(上猥迴反廣雅云煨熅也下辭進反杜注左傳云盆中火也燼正作燼燒不盡薪也從火從盡省聲也皆焚蕩之餘)</span>。</p>
<p>梯橙<span class='note-inline'>(上體羝反下登鄧反經名也錄文從木作橙非也)</span>。</p>
<p>曇摩蜱<span class='note-inline'>(下庇迷反梵語僧名也)</span>。</p>
<p>僧伽跋隥<span class='note-inline'>(跋盤末反隥音鐙僧名也)</span>。</p>
</div>
<div class='div-other'><a id='mulu4723' />
<p class='h2'>第四卷</p><p>鵝腊<span class='note-inline'>(下星亦反鄭注周禮云乾肉也說文作㫺從殘肉日晞之故從日<span class='corr'>籀</span>文作[(︽*︽)/萬]與今腊同亦乾肉也)</span>。</p>
<p>毱名<span class='note-inline'>(上宮育反阿羅漢名也)</span>。</p>
<p>鍮石<span class='note-inline'>(上透樓反埤蒼云鍮石似金而非金也說文從金從偷省聲也)</span>。</p>
<p>勍敵<span class='note-inline'>(上競荊反廣雅云勍武也說文勍強也從力京聲埤蒼云健也下亭歷反杜注左傳云敵猶對也爾雅云匹也字書正從啇從文錄文從欠作適俗字也啇音的)</span>。</p>
<p>姚萇卒<span class='note-inline'>(上音長下遵聿反秦主名也)</span>。</p>
<p>似嚼<span class='note-inline'>(牆藥反字書云嚼猶咀也廣雅云茹也說文云噍也從口爵聲噍音誚咀音慈呂反)</span>。</p>
<p>歐噦<span class='note-inline'>(上謳口反說文云歐即吐也從欠從謳省聲下冤劣反鄭注禮記云噦噫也說文云為悟也從口歲聲噫音厄界反)</span>。</p>
<p>嘲之<span class='note-inline'>(謫交反蒼頡文云啁猶調也顧野王云嘲謂戲調也說文從口從周作啁考聲從言作謿錄文從口作嘲同字也)</span>。</p>
<p>謦欬<span class='note-inline'>(上輕鼎反開愛反前內典錄第三已釋錄文從口作[口*磬]咳非也)</span>。</p>
<p>彌猴<span class='note-inline'>(上彌字錄文從犬作獼俗字也下候鉤反楚辭云彌猴兮熊羆說文云彌猴謂猴孫即[木*夒]也猴字從犬侯聲熊音雄羆音悲[木*夒]奴刀反)</span>。</p>
<p>蜣蜋<span class='note-inline'>(上却良反下音梁爾雅云蛣蜋蜣蜋郭注云啖糞蟲也古今正字亦啖糞蟲也並從虫羗良皆聲蛣棄吉反)</span>。</p>
<p>敺之<span class='note-inline'>(上謳口反史記愕然欲歐之說文云歐捶擊也從攴區聲區音謳考聲亦從攴作敺)</span>。</p>
<p>癵躄<span class='note-inline'>(上戀傳反顧野王云癵謂身體拘曲也考聲手足病也從疒臠聲下并亦反古今正字從足辟聲或從止作辟)</span>。</p>
<p>趙肅<span class='note-inline'>(嵩昱反肅悚敬也人名也)</span>。</p>
<p>勠力<span class='note-inline'>(上隆育反孔注尚書云勠力謂陳力也賈注國語云并力也說文從力翏聲音力幼反錄文作勠俗字)</span>。</p>
<p>道梴<span class='note-inline'>(耻連反僧名也)</span>。</p>
<p>[馬*(橐-石+各)]駞<span class='note-inline'>(上湯洛反下鐸河反考聲云[馬*橐]駞胡畜名也周書王會正北以[馬*(橐-石+各)]駞為獻顧野王云以能負重善行致遠也古今正字[馬*(橐-石+各)]駞並從馬[橐-石+各]㐌皆聲橐音託㐌音陁)</span>。</p>
<p>鄯鄯<span class='note-inline'>(蟬展反西域國名也)</span>。</p>
</div>
<div class='div-other'><a id='mulu4724' />
<p class='h2'>第五卷</p><p>僧璩<span class='note-inline'>(巨魚反僧名也)</span>。</p>
<p>椒掖<span class='note-inline'>(上音焦下音亦宋朝宮名也)</span>。</p>
<p>鄮縣<span class='note-inline'>(上矛候反漢書云會稽郡鄮縣名也考聲正作鄮錄文作鄮俗字也)</span>。</p>
<p>依睎<span class='note-inline'>(下喜機反廣雅云睎猶視也說文云望也從目希聲案依睎謂髣髴之稱也錄作[僱-隹+衣]俙非也)</span>。</p>
<p>封緘<span class='note-inline'>(下減銜反廣雅云緘猶索也說文云束匧也從糸咸聲)</span>。</p>
<p>成積<span class='note-inline'>(下資四反周禮遺人掌邦之委積以侍施慧鄭注云廩人計九穀之足數少曰委多曰積說文從禾責聲字書假借用也錄文作[卄/積]誤也)</span>。</p>
<p>隨舶<span class='note-inline'>(下音白前內典錄已釋)</span>。</p>
<p>火檻<span class='note-inline'>(下咸濫反郭注山海經云檻猶闌楯也說文從木監聲)</span>。</p>
<p>棧路<span class='note-inline'>(查眼反廣雅云棧即閣也漢書所謂統絕棧道是也說文云棧亦棚也從木戔聲戔音殘也)</span>。</p>
<p>流駛<span class='note-inline'>(下師事反蒼頡篇云駛猶疾也考聲云馬行疾也古今正字從馬史聲)</span>。</p>
<p>阿遬<span class='note-inline'>(下音速經名也)</span>。</p>
<p>奈苑<span class='note-inline'>(怨遠反地名亦經名也錄文作嬋或作婦並非也)</span>。</p>
</div>
<div class='div-other'><a id='mulu4725' />
<p class='h2'>第六卷</p><p>王暕<span class='note-inline'>(下姦眼反梁豫章王名字書云暕名也說文云分別簡之從束八分之錄作柬非也)</span>。</p>
<p>諷習<span class='note-inline'>(上風奉反鄭注周禮云背文曰諷廣雅云諷猶教也顧野王云諷謂音譬況以動之說文云誦也從言風聲也)</span>。</p>
<p>御㝢<span class='note-inline'>(下于主反毛詩傳云㝢居也爾雅云大也蒼頡篇云邊也說文從宀禹聲也亦作字義同也)</span>。</p>
<p>措懷<span class='note-inline'>(麤故反鄭注周禮云措猶頓也又注禮記云施也說文置也從手昔聲錄文從厂作厝顧野王云庴即礪石也非此義也)</span>。</p>
<p>甄著<span class='note-inline'>(上見延反廣雅云甄陶窰也桂苑珠叢云甄袁明也古今正字云甄陶也從瓦垔聲也垔音因)</span>。</p>
<p>穨焉<span class='note-inline'>(上充雷反蒼頡篇頹猶墜落也毛詩傳云病也說文云頹禿貌也從禿貴聲錄作頹俗字也)</span>。</p>
<p>鐫之<span class='note-inline'>(上蕝緣反方言云鐫猶琢也廣雅鐫即鑿也說文云謂琢金石也從雋聲琢音卓雋音慈兖反)</span>。</p>
<p>龕別<span class='note-inline'>(上音堪廣雅云龕即盛也文字典說云著佛處也從今從龍會意字也錄文從合作龕俗字)</span>。</p>
<p>櫛枇<span class='note-inline'>(上臻瑟反下頻畢反案櫛枇象梳齒連接相近貌前內典錄釋訖)</span>。</p>
<p>淹雲<span class='note-inline'>(上淹儼反毛詩傳云[阿-可+弇]陰雲貌也說文云雲雨貌也從水從弇廣雅作[雨/(電-雨+大)]錄作淹誤前已訓訖)</span>。</p>
<p>槀本<span class='note-inline'>(上高老反史記云槀書草也說文從草作藁義同)</span>。</p>
<p>盥洗<span class='note-inline'>(上官椀反顧野王云凡洗物皆曰盥說文云盥澡手也從臼木臨皿也)</span>。</p>
<p>僧昉<span class='note-inline'>(下方罔反僧名)</span>。</p>
<p>苬國<span class='note-inline'>(袖由反西域國名也)</span>。</p>
<p>廛[朿-木+夭]<span class='note-inline'>(上徹連反郭注周禮云廛謂城邑之居也說文從广里從八土广音儼下奴教反字書云吏人多櫌櫌也考聲云人諠多也古今正字云不靜也從人從[一/巿]會意字也錄作閙俗非也)</span>。</p>
</div>
<div class='div-other'><a id='mulu4726' />
<p class='h2'>第七卷</p><p>重覈<span class='note-inline'>(上重龍反下衡革反漢書云其審覈之務準古法也說文云考實事也謂覈遮其辭得實覈也從西從激省聲西音赫亞反從西俗字也)</span>。</p>
<p>鎔冶<span class='note-inline'>(上音庸漢書云金之在鎔冶所鑄也音義云冶謂鎔錢模也下耶者反考工記云考金人工冶氏也說文云冶銷也從冫從台聲冫音氷台音庚)</span>。</p>
<p>[日/羽]水<span class='note-inline'>(貪盇也聲類云[日/羽]不高也說文從曰音悁)</span>。</p>
<p>玼瑣<span class='note-inline'>(上妻禮反毛詩傳云玼鮮明貌說文云新色鮮也從王從此聲下蘇果反毛詩傳云瑣瑣小貌也廣雅瑣連也說文從玉[巢-果+貝]聲[肖-月+貝]音鏁同上)</span>。</p>
<p>忍凚<span class='note-inline'>(瑟飲反字統孝聲並云凚即寒也文字典說云凚謂寒戰也從冫禁聲冫筆憑反錄作噤非也)</span>。</p>
<p>如噎<span class='note-inline'>(下煙結反方言噎氣息也說文食在喉不下也又云飯窒也從口壹聲)</span>。</p>
<p>黃法[(〦/(目*目)/大)*毛]<span class='note-inline'>(下具俱反人名)</span>。</p>
<p>揵搥<span class='note-inline'>(上音乾下墜追反案揵搥警眾之木置于食堂)</span>。</p>
<p>痆斯<span class='note-inline'>(儜戞反西國名)</span>。</p>
<p>知鉉<span class='note-inline'>(下玄詃反僧名也)</span>。</p>
<p>彥琮<span class='note-inline'>(下狙宗反僧名)</span>。</p>
<p>彫窘<span class='note-inline'>(下君殞反毛詩傳云窘猶困也王逸注楚辭云窘急也說文云迫也從穴君聲也)</span>。</p>
<p>瑰奇<span class='note-inline'>(上鱠回反毛詩傳云　瑰石之次玉者也杜預注左傳云瑰珠也埤蒼云瑰瑋珍奇也說文云以珍瑰為傀亦在人部中今也從玉鬼聲錄文從衣作　古文俗字也字書又作傀下巨基反正從大作奇錄作奇俗字也)</span>。</p>
<p>僧琨<span class='note-inline'>(下骨魂反僧名也)</span>。</p>
<p>羈縻<span class='note-inline'>(上几冝反下美悲反案羈縻盖馬之銜勒繫綴編連者也)</span>。</p>
<p>甌閩<span class='note-inline'>(上敺侯反郭璞注爾雅云東甌在海中也又注山海經云閩越即西甌今建安也說文云甌閩東南越也從瓦區聲下音武巾反)</span>。</p>
<p>鞬拏<span class='note-inline'>(上建言反下搦加反梵語西域城名也已具前釋)</span>。</p>
<p>踟蹰<span class='note-inline'>(上音遲下住踰反韓詩云踟蹰即躑躅也廣雅云葢猶豫徘徊之皃也躑音擲躅廚錄反)</span>。</p>
</div>
<div class='div-other'><a id='mulu4727' />
<p class='h2'>第八卷</p><p>玄奘<span class='note-inline'>(下藏朗反僧名也爾雅云奘駔也駔作朗反郭璞云大也說文從大壯聲)</span>。</p>
<p>玄嶷<span class='note-inline'>(下疑棘反僧名也)</span>。</p>
<p>勣深<span class='note-inline'>(上精昔反聲類云勣猶功也考聲功効者也古今正字從力責聲)</span>。</p>
<p>慧賾<span class='note-inline'>(下崢責反僧名也錄從阜作[阜*責]俗字也王弼注周易云賾深也)</span>。</p>
<p>卓犖<span class='note-inline'>(下力角反斑固西都賦云卓犖諸夏言超絕也考聲云卓犖猶高皃說文義同從牛從勞省聲)</span>。</p>
<p>輟軫<span class='note-inline'>(上轉劣反鄭注論語云輟猶止也爾雅云已也已音以古今正字云車聲小缺也從車叕同音下真忍反許叔重曰軫猶重也鄭玄注考功記云軫者輿後橫木也太玄經云軫轉其道也宋忠曰猶展也說文從車㐱聲㐱音同上錄文作軫俗字也)</span>。</p>
<p>韜德<span class='note-inline'>(上討勞反杜預注左傳云韜猶藏也廣雅云寬也說文云劒衣也從韋從舀聲舀音窅)</span>。</p>
<p>梗槩<span class='note-inline'>(上更幸反爾雅云梗猶直也司馬彪注莊子云梗直士說文從木更聲下陔代反鄭注禮記云槩平也班固東都賦云粗為賓言其梗槩薛綜云謂不纖密也說文從木既聲)</span>。</p>
<p>箴規<span class='note-inline'>(上執深反孔注尚書云箴猶規也賈注國語云箴教也杜注左傳云戒也說文從竹咸聲會意字)</span>。</p>
<p>蠢蠢<span class='note-inline'>(春尹反尚書大傳云蠢即出也郭注爾雅云蠢謂動搖皃也說文虫動也從䖵春聲䖵音昆)</span>。</p>
<p>誚劇<span class='note-inline'>(上字書正從言作譙與樵同音孔注尚書云誚猶讓也蒼頡篇云訶也說文從言肖聲下擎逆反顧野王云劇猶甚也蒼頡篇云篤也古今正字從刀豦聲也)</span>。</p>
<p>薰蕕<span class='note-inline'>(上訓雲反香草也下酉州反臭草也已見前釋)</span>。</p>
<p>槀街<span class='note-inline'>(上高老反顧野王云槀猶草也說文從禾高聲下佳諧反尚書云槀街謂蠻夷邸所在也說文云街謂四通道也從行圭聲)</span>。</p>
<p>扼捥<span class='note-inline'>(上鸚革反廣雅云扼持也鄭玄注[(哭-、)/土]服傳云盈手曰㧖說文㧖猶把也從手戹聲戹音厄正作[搕-去+?]亦作搹音義並同錄作扼俗字也下剜渙反揚雄云椀握也說文從手從宛聲)</span>。</p>
<p>乃縶<span class='note-inline'>(下砧立反杜注左傳縶猶執也范寗注穀梁云結也古今正字云縶之維之猶結也從系從執正縶字或作馽音同)</span>。</p>
<p>祖禰<span class='note-inline'>(下泥禮反鄭注周禮云禰父廟也古今正字從示爾聲已訓訖)</span>。</p>
<p>桎梏<span class='note-inline'>(上真曰反下公沃反鄭玄注周禮在手曰桎在足曰梏盖刑人具也鄭眾又云桎梏者枸其兩手共一木也說文二字並從木至告亦聲)</span>。</p>
<p>宗轄<span class='note-inline'>(下閑戞反考聲並正　從[打-丁+牛]兩相皆從[├/(咼-┌+人)]省牪川兖反今通作轄亦從金作鎋顧野王云車軸端䥫也前內典錄第五卷已釋)</span>。</p>
<p>調戲<span class='note-inline'>(上迢笑反廣雅調猶嘲也又訓欺也說文從言周聲錄文從手作掉誤下希意反毛詩傳云戲猶逸豫也郭注爾雅云戲嘲戲也廣雅云邪也說文從戈䖒聲䖒音希也)</span>。</p>
<p>解讖<span class='note-inline'>(上音玠下插鑒反考聲云讖謂自陳過各於佛前也俗作韱錄文作韯非也)</span>。</p>
<p>痆斯國<span class='note-inline'>(上赧戞反梵語也)</span>。</p>
<p>于遁<span class='note-inline'>(下遯遜反亦國名也)</span>。</p>
<p>窴噎<span class='note-inline'>(上甸堅反爾雅云闐闐盛皃郭璞注云羣行聲也蒼頡篇作寘猶塞也義與闐字同西都賦云寘城溢郭說文亦塞也從穴從真真音之人反下煙結反郭璞注方言云噎猶咽塞也毛詩左傳云噎不能息也說文云噎猶飯窒也從口壹聲錄作闐非也窒音珍栗反)</span>。</p>
<p>諠譁<span class='note-inline'>(上晅爰反聲類云諠即譁也嵆康瑟賦云不諠譁而流漫說文正從雚作讙與諠義同漢書云未至讙譁是也錄作暄同與書傳所用亦同下化瓜反孔注尚書云譁即讙聲也說文從言華聲也)</span>。</p>
<p>濎瀅<span class='note-inline'>(上都挺反下縈定反考聲云濎瀅小水也案甘泉賦云良猶弱水之濎瀅古今正字又作榮義同從水瑩聲錄作汀瀅汀音聽王逸注楚辭云汀洲之平也與本義乖故不取瑩因逈反)</span>。</p>
<p>溟渤<span class='note-inline'>(上覛萍反下盆沒反案莊子云北溟有魚曰鯤古渾反海運將適南溟溟渤皆南北海名古今正字從木冥聲渤案漢書音義云渤澥海之別名文選云穿池類溟渤是也古今正字云渤亦海也從水勃聲)</span>。</p>
<p>[樊/邑]川<span class='note-inline'>(上扶袁反杜預注左傳云[樊/邑]川京兆鄉名也一曰陽[樊/邑]城亦杜陵鄉名說文從邑樊聲)</span>。</p>
<p>[竺-二+豦]篨<span class='note-inline'>(上音渠下音除許叔重云[竺-二+豦]篨草席也郭注方言云亦謂[竺-二+發]甫吠反說文[竺-二+豦]篨二字皆從竹豦音渠除亦聲)</span>。</p>
<p>翌日<span class='note-inline'>(上蠅織反孔注尚書云翌明也爾雅亦明也古今正字從羽從立聲)</span>。</p>
<p>不嚏<span class='note-inline'>([羊*氏]悌反考聲云氣奔鼻而嚏也蒼頡篇云嚏即噴也說文云嚏謂悟氣解也從口疐聲音帝)</span>。</p>
<p>發斂<span class='note-inline'>(下廉撿反字統云斂猶收也鄭玄注儀禮云藏也說文從僉攴聲普木反錄文作殮俗字)</span>。</p>
<p>澄漪<span class='note-inline'>(下意冝反毛詩傳云猗水之波文者聲亦細波也古今正字從水從猗聲)</span>。</p>
<p>攈拾<span class='note-inline'>(上君運反賈注國語云攈拾禾穗也方言云取也說文從手䴢聲錄文從君作捃俗字也)</span>。</p>
</div>
<div class='div-other'><a id='mulu4728' />
<p class='h2'>第九卷</p><p>崎嶇<span class='note-inline'>(上起羇反下音駈爾雅云崎嶇傾側也埤蒼云崎嶇不安也考聲云山險皃也古今正字崎嶇二字並從山奇區皆聲)</span>。</p>
<p>嗜慾<span class='note-inline'>(上時至反鄭注禮記云嗜猶貪也孔注尚書云嗜即無猒足也說文云耆慾喜之也從口耆聲從目者非也)</span>。</p>
<p>豳州<span class='note-inline'>(上筆岷反字書亦從邑作邠即公劉之邑也與豳字同毛詩有豳書也古今正字從山從豩音斌二豖亦行貌也)</span>。</p>
<p>彥悰<span class='note-inline'>(上言變反爾雅云美士曰彥也下族宗反說文云悰猶樂也從心宗聲沙門名也前有從玉作琮未詳同異)</span>。</p>
<p>脅壘<span class='note-inline'>(上杴劫反左傳云聞其駢脅考聲云脅即肋也說文云脅謂兩膀也從肉從劦胡頰反聲脅[爿-〡+(序-予+且)]錄文從三力作脇俗字也)</span>。</p>
<p>髫齔<span class='note-inline'>(上音苕下初謹反髫案蒼頡篇云髫謂垂也埤蒼云髫謂髦也考聲云髫小兒剃髮留兩邊也古今正字從髟從召聲髟音摽下初謹反鄭注周禮云齔謂毀齒也男八歲女七歲皆曰齔說文從齒七聲)</span>。</p>
<p>降祉<span class='note-inline'>(下絺里反毛詩云祉猶福也杜注左傳云祉亦祿也說文義同從示止聲錄文作祉俗字也)</span>。</p>
<p>濾漉<span class='note-inline'>(上臚翥反韻筌云慮猶洗也案濾者盖沙門護生以絹為羅疏理水中蟲穢取其潔也諸字書不載濾字下聾穀反考工記云漉清其水而漉之野王云漉猶瀝也字林云水下貌也古今正字從水鹿聲)</span>。</p>
<p>滌穢<span class='note-inline'>(上亭歷反孔注尚書滌猶除也鄭注禮記云蕩搖也說文云洒也從水從條聲)</span>。</p>
<p>䞈以<span class='note-inline'>(恭偽反廣雅云䞈猶賭也古今正字云下亦貨也玉篇或作[貝*危]義並同說文從貝從為聲又音貴瓦二音)</span>。</p>
<p>涓滴<span class='note-inline'>(上決緣反說苑云涓涓不壅將成江河顧野王云涓小流也說文從水肙聲肙媚縣反錄作涓俗字也下丁瀝反字書正從啻作滴又作[阿-可+適]顧野王云滴謂瀝適也說文水欒注也從水啇聲啻音同錄作渧傳寫誤脫口字耳)</span>。</p>
</div>
<div class='div-other'><a id='mulu4729' />
<p class='h2'>第十卷</p><p>牽裸<span class='note-inline'>(上遣延反顧野王云牽猶引也已見前釋錄作牽俗字也下騾果反說文云裸即祖也從衣果聲已見前釋訖)</span>。</p>
<p>㳂波<span class='note-inline'>(上悅涓反孔注尚書云順流而下曰㳂說文從水㕣聲㕣緣選反錄從公作㳂非)</span>。</p>
<p>儡同<span class='note-inline'>(上盧堆反曲禮云母儡同母音無考聲云儡同無分別也說文從人從畾音雷聲)</span>。</p>
</div>
<div class='div-other'><a id='mulu4730' />
<p class='h2'>第十一卷</p><p>濡首<span class='note-inline'>(上乳朱反經目也)</span>。</p>
<p>阿閦<span class='note-inline'>(下芻縮反經名也)</span>。</p>
<p>授幻<span class='note-inline'>(下滑慣反說文從倒予經作幻俗字也經名也)</span>。</p>
<p>不眴<span class='note-inline'>(下血絹反王逸注楚詞云眴視貌也顧野王云眴謂令人動目也說文云目搖也從目從旬旬音同)</span>。</p>
<p>楞伽<span class='note-inline'>(上勒登反下音茄梵語也)</span>。</p>
</div>
<div class='div-other'><a id='mulu4731' />
<p class='h2'>第十二卷</p><p>象腋<span class='note-inline'>(下羊益反經名也)</span>。</p>
<p>睒子<span class='note-inline'>(失[白-日+(丹-、+十)]反梵語經名也)</span>。</p>
<p>羂索<span class='note-inline'>(上涓兖反下桑洛反經名也)</span>。</p>
<p>俱胝<span class='note-inline'>(下致絺反經名也經作胝俗字也)</span>。</p>
<p>羅亶<span class='note-inline'>(下展連反經名也)</span>。</p>
<p>菴提<span class='note-inline'>(上腤含反經名也)</span>。</p>
<p>摭之<span class='note-inline'>(上征石反孔安國尚書序云採摭羣言以立訓傳也方言摭拾也以手取物也考聲云摭亦拾也字書桂苑珠叢亦從石作拓音義並同說文從手庶聲會意也)</span>。</p>
<p>無揉<span class='note-inline'>(下柔酉反周易云揉木為拒考聲云燒木捩令曲直也古今正字從木柔聲或從火作煣亦通下文同)</span>。</p>
<p>鄴城<span class='note-inline'>(上儼劫反魏書云鄴城魏所都也漢書有鄴縣是也)</span>。</p>
<p>解捲<span class='note-inline'>(下卷袁反經名也已見前釋)</span>。</p>
</div>
<div class='div-other'><a id='mulu4732' />
<p class='h2'>第十三卷</p><p>脫躧<span class='note-inline'>(下師滓反孟子云視棄天下如棄弊躧案棄義即與脫躧同考聲云躧履屬也說文從革作[革*徙]聲類同古今正字從履省錄作屣通)</span>。</p>
<p>頞羅延<span class='note-inline'>(止安渴反梵語僧名也)</span>。</p>
<p>達多<span class='note-inline'>(下多駞反經名也)</span>。</p>
<p>鴦崛<span class='note-inline'>(上音央下羣律反經名也)</span>。</p>
<p>于闐<span class='note-inline'>(下音殿西域國名也錄作釬鎮非也已見前釋)</span>。</p>
</div>
<div class='div-other'><a id='mulu4733' />
<p class='h2'>第十四卷</p><p>阿闍貰<span class='note-inline'>(下設制反正合作世錄作貰誤也)</span>。</p>
<p>燉煌<span class='note-inline'>(上徒魂反下音黃菩薩号錄作燩非也)</span>。</p>
<p>目佉<span class='note-inline'>(下羌迦反經名也)</span>。</p>
<p>漚惒<span class='note-inline'>(上敺侯反下音和經名也)</span>。</p>
<p>瑜伽<span class='note-inline'>(上庾須反論名)</span>。</p>
</div>
<div class='div-other'><a id='mulu4734' />
<p class='h2'>第十五卷</p><p>蔽宿<span class='note-inline'>(上必袂反經名也)</span>。</p>
<p>謼羅<span class='note-inline'>(上呼故反經名)</span>。</p>
<p>盇呿<span class='note-inline'>(上正鉢字錄從本者誤下袪御反經名也)</span>。</p>
<p>禁婢<span class='note-inline'>(舊注云或為婦字錄文從女作嬋字書無此字)</span>。</p>
<p>蠍王<span class='note-inline'>(上軒歇反經名也錄從曷作蝎音褐與本義乖不取)</span>。</p>
<p>僥倖<span class='note-inline'>(上皎堯反下衡耿反經名也)</span>。</p>
<p>僧歰多律<span class='note-inline'>(次森戢反梵語經名也錄從火作歰非也)</span>。</p>
<p>繕寫<span class='note-inline'>(上蟬戰反杜注左傳云繕治也考聲造也說文亦補也從糸善聲下昔野反廣雅寫程也考聲云寫猶書也錄從刀作寫俗字也冖音覔也)</span>。</p>
</div>
<div class='div-other'><a id='mulu4735' />
<p class='h2'>第十六卷</p><p>䍑究<span class='note-inline'>(上正罕字案說文從罔作[罩-卓+十]訶坦反毛詩傳云[罩-卓+十]猶希也顧野王云希踈也錄作罕誤下鳩又反毛詩傳云究即窮也郭注尒雅云謂覈盡也說文從穴九聲)</span>。</p>
<p>覽[脈-月]<span class='note-inline'>(下拍賣反說文[脈-月]水之邪流也從反永錄作曰俗字也)</span>。</p>
<p>謦欬<span class='note-inline'>(上輕珽反下開愛反經名也前已釋訖錄從口作謦俗字)</span>。</p>
<p>溥首<span class='note-inline'>(上普補反下正首字經名)</span>。</p>
<p>羼提<span class='note-inline'>(剗莧反下音啼經名也)</span>。</p>
<p>嬈亂<span class='note-inline'>(上年鳥反經名)</span>。</p>
<p>蟲狐烏<span class='note-inline'>(上音野案字書從皿作蟲今錄文從三虫誤烏或作鳥也)</span>。</p>
<p>勇辤梵志<span class='note-inline'>(上容聳反字書正作勇敢悍也健也古文今從甬作勇勇[ㄙ/思]錄文勇粗通經名也)</span>。</p>
<p>曳踵<span class='note-inline'>(上延祭反下鍾隴反經名)</span>。</p>
<p>羅怙<span class='note-inline'>(下胡古反經名)</span>。</p>
<p>苾芻<span class='note-inline'>(上頻蜜反下楚愉反經名也錄作芻俗字也)</span>。</p>
<p>䃜羅鉢<span class='note-inline'>(上噎鷄反經名也錄從口作㗨誤)</span>。</p>
<p>瘦瞿<span class='note-inline'>(上搜皺反下具俱反經名也錄文作瘦俗字)</span>。</p>
<p>二僑<span class='note-inline'>(下嶠殀反經名也)</span>。</p>
<p>善唄<span class='note-inline'>(下白邁反經名也)</span>。</p>
<p>蜣蜋<span class='note-inline'>(上却香反下力張反經名也)</span>。</p>
</div>
<div class='div-other'><a id='mulu4736' />
<p class='h2'>第十七卷</p><p>繁賸<span class='note-inline'>(上伐袁反下繩證反字書正從舟作賸說文云賸物相贈而如也廣雅云式也考聲云餘也古今正字義同從貝從勝省錄從月作賸俗字也)</span>。</p>
<p>鄔陁<span class='note-inline'>(上烏古反梵語經名也)</span>。</p>
<p>刪削<span class='note-inline'>(上產姦反聲類云刪猶定也家語云夫子刪詩書也說文刪剟也竹劣反剟削也從刀從冊音策冊即簡也會意字也下廂雀反廣雅云削減也說文從刀從尚聲)</span>。</p>
<p>無玷<span class='note-inline'>(下丁黶反毛詩傳云玷即缺也古今正字從玉占聲也)</span>。</p>
<p>療痔<span class='note-inline'>(上離照反下持里反經名也)</span>。</p>
<p>裨助<span class='note-inline'>(上畢彌反鄭玄注儀禮云裨之言埤也說文益也從衣卑聲)</span>。</p>
</div>
<div class='div-other'><a id='mulu4737' />
<p class='h2'>第十八卷</p><p>東闡<span class='note-inline'>(下[山/虫]善反蒼頡篇云闡猶開也韓康伯注周禮云明也說文從門從單聲也)</span>。</p>
<p>尋閱<span class='note-inline'>(上習[泳-永+(瑤-王)]反賈逵注國語云尋猶用也方言云長也郭注云尋謂之長法度之廣也說文云尋繹理也從工口工口亂也叉寸分理之會意字也下緣雪反鄭注周禮云閱猶簡也杜注左傳云數也古今正字從門兊聲)</span>。</p>
<p>放習<span class='note-inline'>(上方[网-(ㄨ*ㄨ)+又]反劉兆注公羊云放猶比也孔注論語云依也廣雅放也說文從攴方聲錄從人作倣非也下正習字也)</span>。</p>
<p>訛舛<span class='note-inline'>(上臥戈反孔注尚書云訛化也考聲云謬也古今正字從言從化會意字字書正從言作為譌音義並同下舛穿兖反顧野王云舛差不齊也說文云舛對臥也從夕[(巨-匚)*(十/十)]相背也夕音雖[(巨-匚)*(十/十)]誇化反)</span>。</p>
<p>青呱<span class='note-inline'>(下乙爪反案青呱俗謂蝦蟇也字書無此字經名也)</span>。</p>
<p>蕪穬<span class='note-inline'>(上音無字統云蕪荒薉也賈逵注國語亦薉也說文從草無聲下虢猛反蒼頡篇云穬即粟也虢關麥反字林云穀有芒者也說文芒粟也從禾廣聲)</span>。</p>
<p>經莂<span class='note-inline'>(下彼列反案莂分別之謂也埤蒼云莂謂種穊分移蒔之也字書無此字考聲或從竹廣切韻從草從別穊音既蒔音是)</span>。</p>
<p>擯治<span class='note-inline'>(上畢刃反司馬彪注莊子云擯猶棄也史記云相與排擯之是也古今正字從手擯聲也下音遲)</span>。</p>
<p>首掠<span class='note-inline'>(良灼反月令云無四掠掠劫掠也即与錄同案字書皆略字杜注左傳云略猶取也方言云永也聲類云眄覽之略也說文云經略云地也從田從各聲掠音亮義殊乖不取)</span>。</p>
<p>刊定<span class='note-inline'>(上渴安反鄭注禮記云刊猶削也廣雅云刊定也說文從刀干聲也)</span>。</p>
<p>澆浮<span class='note-inline'>(上晈堯反許叔重注淮南子云澆薄也說文從水堯聲也)</span>。</p>
<p>蔓延<span class='note-inline'>(上韈販反毛詩傳云蔓亦延也廣雅云長也說文云蔓葛屬也從艸曼聲曼音万延戈仙反正字也)</span>。</p>
<p>庾頡<span class='note-inline'>(上腴主反下賢結反錄作庾字誤人名也)</span>。</p>
<p>雜糅<span class='note-inline'>(女救反鄭注儀禮云糅猶雜也說文字書亦作粗音同)</span>。</p>
</div>
<div class='div-other'><a id='mulu4738' />
<p class='h2'>第十九卷</p><p>姥陁尼<span class='note-inline'>(上模補反經名)</span>。</p>
<p>目佉<span class='note-inline'>(下羗迦反經名)</span>。</p>
<p>颰陁<span class='note-inline'>(上盤末反經名也)</span>。</p>
<p>曼殊<span class='note-inline'>(上音萬菩薩名也)</span>。</p>
</div>
<div class='div-other'><a id='mulu4739' />
<p class='h2'>第二十卷</p><p>坌身<span class='note-inline'>(上盆悶反經名也錄作至俗字)</span>。</p>
<p>呵鵰<span class='note-inline'>(上壑歌反下鳥聊反經名也錄或作荷鵰未詳熟是)</span>。</p>
<p>木槵<span class='note-inline'>(下還慣反經名也)</span>。</p>
<p>郁迦<span class='note-inline'>(上氳菊反毛詩傳作彧或茂盛貌也說文作郁字孔注論語云文章備也長者名也錄作郁時通用也)</span>。</p>
</div></div>
<p class='juan'>一切經音義卷第八十</p>
</div><!-- end of div[@id='body'] -->
</body></html>