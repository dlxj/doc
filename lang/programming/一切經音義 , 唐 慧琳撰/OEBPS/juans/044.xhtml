<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>

<p class='juan'><a id='mulu2073' />一切經音義卷第四十四</p><p class="byline">大唐翻經沙門慧琳撰</p>
<div class='div-other'>
<ul>
<li><p style="margin-left:1em">音菩薩本行經三卷　玄應</p>
<p style="margin-left:1em">法集經六卷　慧琳</p>
<p style="margin-left:1em">觀察諸法行經四卷　慧琳</p>
<p style="margin-left:1em">菩薩處胎經五卷　玄應</p>
<p style="margin-left:1em">弘道廣顯經四卷　玄應</p>
<p style="margin-left:1em">施燈功德經一卷　玄應</p>
<p style="margin-left:1em">央崛摩羅經四卷　玄應</p>
<p style="margin-left:1em">無所有菩薩經四卷　慧琳</p>
<p style="margin-left:1em">明度五十校計經二卷　慧琳</p>
<p style="margin-left:1em">中陰經二卷　玄應</p>
<p style="margin-left:1em">大法鼓經二卷<span class="note-inline">(無字音)</span></p>
<p style="margin-left:1em">文殊問經二卷　玄應</p>
<p style="margin-left:1em">文殊問署經一卷　玄應</p>
<p style="margin-left:1em">千佛因緣經一卷</p>
<p style="margin-left:1em">如來祕密藏經二卷</p>
<p style="margin-left:1em">月上女經二卷　玄應</p>
<p style="margin-left:1em">佛地經一卷　玄應</p>
<p style="margin-left:1em">大七寶陀羅尼經一卷　玄應</p>
<p style="margin-left:1em">遺教經一卷　慧琳</p>
<p style="margin-left:1em">出生菩提心經一卷　玄應</p>
<p style="margin-left:1em">滅十冥經一卷　玄應</p>
<p style="margin-left:1em">摩尼羅亶經一卷　慧琳</p>
<p style="margin-left:1em">異出菩薩本起經一卷</p>
<p style="margin-left:1em">月明菩薩經一卷　慧琳</p>
<p style="margin-left:1em">心明經一卷　慧琳</p>
<p style="margin-left:1em">善夜經一卷　慧琳</p>
<p style="margin-left:1em">德光太子經一卷　玄應</p>
<p style="margin-left:1em">商主天子經一卷　慧琳</p>
<p style="margin-left:1em">差摩婆帝經一卷　慧琳</p>
<p style="margin-left:1em">魔逆經一卷　慧琳</p>
<p style="margin-left:1em">諸法最上王經一卷　慧琳</p>
<p style="margin-left:1em">佛印經一卷　慧琳</p>
<p style="margin-left:1em">文殊般涅槃經一卷　慧琳</p>
<p style="margin-left:1em">鹿母經一卷　慧琳</p>
<p style="margin-left:1em">鹿子經一卷　慧琳</p>
<p style="margin-left:1em">賢首經一卷　慧琳</p>
<p style="margin-left:1em">受持七佛經一卷<span class="note-inline">(無字音)</span></p>
<p style="margin-left:1em">大意經一卷</p>
<p style="margin-left:1em">堅固女經一卷</p>
<p style="margin-left:1em">離垢慧菩薩問禮佛經一卷　慧琳</p>
<p style="margin-left:1em">右遶佛塔經一卷　慧琳</p>
<p style="margin-left:1em">造塔功德經一卷　慧琳</p>
<p style="margin-left:1em">寂照三摩地經一卷　慧琳</p>
<p style="margin-left:1em">有德女問經一卷　慧琳</p>
<p style="margin-left:1em">大乘四法地經一卷<span class="note-inline">(無字音)</span></p>
<p style="margin-left:1em">不增不減經一卷　慧琳</p>
<p style="margin-left:1em">記法住經一卷　玄應</p>
<p style="margin-left:1em">佛為海龍王經一卷<span class="note-inline">(無字音)</span></p>
<p style="margin-left:1em">妙色王經一卷<span class="note-inline">(無字音)</span></p>
<p style="margin-left:1em">大乘流轉經一卷　慧琳</p>
<p style="margin-left:1em">師子素馱經一卷　慧琳</p>
<p style="margin-left:1em">泥洹後灌臘經一卷　慧琳</p>
<p style="margin-left:1em">八部佛名經一卷　慧琳</p>
<p style="margin-left:2em">右五十三經八十二卷同此卷音。</p>
</li>
</ul></div>
<div class='div-other'><a id='mulu2074' />
<p class='h1'>菩薩本行經上卷</p><p class="byline">玄應撰</p>
<div class='div-other'><a id='mulu2075' /><p>軍持<span class='note-inline'>(正言捃稚迦謂雙口澡灌也或譯云瓶也)</span>。</p>
<p>炒穀<span class='note-inline'>(又作炒㷅[烈-列+(甬-用+((巨-匚)@十))]三形同初狡反方言㷅火乾也)</span>。</p>
<p>牂羝<span class='note-inline'>(祖郎反羊三歲日牂牂然盛貌也下丁奚反羝羖羝羯羊也經文作牴丁禮反觸也牴非經用)</span>。</p>
<p>來抴<span class='note-inline'>(又作曳同余世反說文抴引也謂牽引也)</span>。</p>
<p>羯羠<span class='note-inline'>(因几反聲類[騬-北+比]羊也徐廣曰羯羠並犍羊)</span>。</p>
<p>慍心<span class='note-inline'>(於問反慍怒也說文慍怒也蒼頡篇慍恨也)</span>。</p>
<p>璣鄯尼<span class='note-inline'>(居衣反下音市戰反龍子名也)</span>。</p>
<p>刖其<span class='note-inline'>(魚厥五骨二反刖猶割也經文作刓五桓反齊也)</span>。</p>
<p>上旋<span class='note-inline'>(似緣反旋轉也經文作矩俱禹反方曰矩矩則也矩非此義)</span>。</p>
<p>邪旬<span class='note-inline'>(或云闍維或云闍毗同一義也正言闍鼻多義是焚燒也)</span>。</p>
</div>
<div class='div-other'><a id='mulu2076' />
<p class='h2'>中卷</p><p>災禍<span class='note-inline'>(又作烖灾[木*火]三形同則才反說文夭火曰災也)</span>。</p>
<p>蜥蝪<span class='note-inline'>(斯歷反下以石反在草曰蜥蝪經文作蜴非也)</span>。</p>
<p>金拂<span class='note-inline'>(敷勿反廣雅拂除也謂除去塵土也拂拭也經文從巾作怫或作[弗*毛]非也)</span>。</p>
</div>
<div class='div-other'><a id='mulu2077' />
<p class='h2'>下卷</p><p>騷動<span class='note-inline'>(蘇勞反說文騷擾也謂擾動也)</span>。</p>
<p>萬歧<span class='note-inline'>(叉作岐岐二形同巨宜反謂道有攴分者也)</span>。</p>
<p>晃焴<span class='note-inline'>(又作晄古文熿同胡廣反說文晃明也廣雅晃暉也下又作煜同由掬反說文煜燿也埤蒼煜盛貌也)</span>。</p>
<p>瘡瘢<span class='note-inline'>(蒲蘭反蒼頡篇云瘢痕也痕音胡根反)</span>。</p>
</div></div>
<div class='div-other'><a id='mulu2078' />
<p class='h1'>法集經第一卷</p><p class="byline">慧琳撰</p>
<div class='div-other'><a id='mulu2079' /><p>羸損<span class='note-inline'>(力追反杜注左傳羸弱也賈註國語云羸病也說文瘦也從羊[嬴-女]聲[嬴-女]音騾臥也)</span>。</p>
<p>曀障<span class='note-inline'>(上繄計反毛詩傳曰終風旦曀不日有曀爾雅云陰而風為曀說文從日壹聲也下章讓反考聲云障蔽也說文云障隔也從阜章聲)</span>。</p>
</div>
<div class='div-other'><a id='mulu2080' />
<p class='h2'>第二卷</p><p>駿疾<span class='note-inline'>(遵峻反郭注穆天子傳云駿馬之美稱也說文馬之良者也從馬夋聲夋音七恂反)</span>。</p>
<p>膚豓<span class='note-inline'>(上甫無反毛詩云膚美也說文云膚皮也從肉從盧省聲也下閻[病-丙+猒]反毛詩云美色日豔左傳云美而豔是也說文從豊從大從血經從色作艷俗字也)</span>。</p>
<p>虹起<span class='note-inline'>(胡東反爾雅云螮蝀虹也禮記季春之月虹始見是也說文從虫工聲螮音帝蝀音凍也)</span>。</p>
<p>秔糧<span class='note-inline'>(上革衡反考聲秈稻也聲類不黏稻也說文亦稻屬也從禾亢聲亢音康浪反經從米作粳俗字秈音仙)</span>。</p>
<p>蠅蟻<span class='note-inline'>(上翼繒反鄭箋毛詩云蠅之為蟲也污黑為白污白為黑郭註爾雅云蠅好搖翅也說文蟲之大腹也從虫黽象形黽音猛下宜倚反俗字也正作螘爾雅云蚍蜉也大曰蚍蜉小曰螘說文螘亦蚍蜉也從虫豈聲也)</span>。</p>
</div>
<div class='div-other'><a id='mulu2081' />
<p class='h2'>第三卷</p><p>矛矟<span class='note-inline'>(上莫侯反下雙捉反前音義第三十三卷證契大乘經中已釋訖)</span>。</p>
<p>戉斧<span class='note-inline'>(上音越顧野王云舌者用戉以斬人司馬法云夏執玄戉殷執白戚周書云王左杖黃鉞孔安國云以斧飾斧從戈從[戉-戈]聲[戉-戈]音厥或從金作鉞亦通用也)</span>。</p>
</div>
<div class='div-other'><a id='mulu2082' />
<p class='h2'>第四卷</p><p>跟踝<span class='note-inline'>(上音根下華瓦反)</span>　腨脛<span class='note-inline'>(上時䎡反下形定反)</span>。</p>
<p>髀膝<span class='note-inline'>(上蒲米反下薪七反)</span>　胸脇<span class='note-inline'>(上音凶下香業反)</span>。</p>
<p>腹肋<span class='note-inline'>(上風屋反下音勒)</span>　肘腕<span class='note-inline'>(上張柳反下剜灌反)</span>。</p>
<p>肩臂<span class='note-inline'>(上音堅下卑寐反)</span>　頭頰<span class='note-inline'>(兼葉反)</span>。</p>
<p>頸項<span class='note-inline'>(上經郢反下巩降反)</span>　髑髏<span class='note-inline'>(音獨音婁)</span>。</p>
<p>窟宅<span class='note-inline'>(上坤瓦反)</span>　爪齒<span class='note-inline'>(上莊狹反下鴟止反)</span>。</p>
<p>膓胃<span class='note-inline'>(上音長下音謂)</span>　脾腎<span class='note-inline'>(上音毗下音慎)</span>。</p>
<p>心脨<span class='note-inline'>(妃吠反)</span>　肪膏<span class='note-inline'>(上音方下音高)</span>。</p>
<p>腦膜<span class='note-inline'>(上乃倒反下音莫)</span>　涕唾<span class='note-inline'>(上天利反下吐臥反)</span>。</p>
<p>髓腦<span class='note-inline'>(下雖觜反)</span>　䈥骨<span class='note-inline'>(上音斤)</span>。</p>
<p>齒齗<span class='note-inline'>(下音銀)</span>　荷擔<span class='note-inline'>(上音何下多甘反從手)</span>。</p>
<p>稠林<span class='note-inline'>(上長流反廣雅稠穊也已上第四卷中文字多說如來三十二相前大般若音義中已具訓釋是故但音而不訓字也)</span>。</p>
</div>
<div class='div-other'><a id='mulu2083' />
<p class='h2'>第五卷</p><p>[倢-┴+山]疾<span class='note-inline'>(上潛葉反廣雅健徤方言宋楚之間謂慧為健郭注云慧謂了慧健言便也顧野王云謂口舌聲利往來貌也說文從巾從又從止作疌文字典說從人疌聲從手非也)</span>。</p>
<p>糠糟<span class='note-inline'>(上音康聲類云穀皮也下臧勞反說文酒滓也二字並從米康曹皆聲)</span>。</p>
<p>麞鹿<span class='note-inline'>(上音章下音祿字書云麞者小鹿之類也有角曰鹿無角曰麞)</span>。</p>
</div>
<div class='div-other'><a id='mulu2084' />
<p class='h2'>第六卷<span class='note-inline'>(無字音訓)</span></p></div></div>
<div class='div-other'><a id='mulu2085' />
<p class='h1'>觀察諸法行經第一卷</p><p class="byline">慧琳撰</p>
<div class='div-other'><a id='mulu2086' /><p>捨㧖<span class='note-inline'>(烏革反包咸注論語云橫木以縛㧖是也說文從手戹聲正體作㧖經作扼俗字也)</span>。</p>
<p>欲渡者撥<span class='note-inline'>(煩發反考聲橃謂縛竹木浮之水上也說文亦海中大船也從木發聲也或從舟作[舟*發]經從竹作筏俗字也)</span>。</p>
<p>撞弩<span class='note-inline'>(濯江反顧野王云撞擊也廣雅㓨也說文云擣也從手童聲)</span>。</p>
</div>
<div class='div-other'><a id='mulu2087' />
<p class='h2'>第二卷</p><p>阿<span class='note-inline'>(取上聲)</span>　波<span class='note-inline'>(亦取上聲)</span>。</p>
<p>遮<span class='note-inline'>(作可反)</span>　那<span class='note-inline'>(曩可反經文從并非也)</span>。</p>
<p>陀<span class='note-inline'>(取上聲也)</span>　迦<span class='note-inline'>(薑佉反又取上聲)</span>。</p>
<p>蹉<span class='note-inline'>(藏賀反)</span>　詫<span class='note-inline'>(坼賈反)</span>。</p>
<p>[口*荼]<span class='note-inline'>(宅下反已上並響梵語聲不合解字)</span>。</p>
</div>
<div class='div-other'><a id='mulu2088' />
<p class='h2'>第三卷</p><p>不槩<span class='note-inline'>(柯亥反鄭註禮記云概平斗斛者也又云量也說文作[木*气]斗斛平也從木既聲今俗音古外反[木*气]音骨說文[木*气]平也從木气聲)</span>。</p>
<p>電泡<span class='note-inline'>(田見反說文電陰陽相激耀也從雨电聲下魄茅反考聲水上浮漚也說文從水包聲)</span>。</p>
</div>
<div class='div-other'><a id='mulu2089' />
<p class='h2'>第四卷</p><p>鵁鶄<span class='note-inline'>(上音交下音精郭註爾雅云似鳧脚高毛冠江東人家畜之云厭火災也山海經蔓聯山有鳥名鵁群飛尾如雌鷄鳴即自呼食之治風說文鵁鶄也並從鳥交青皆聲)</span>。</p>
<p>嗟慨<span class='note-inline'>(上借邪反毛詩傳云嗟者美之也爾雅咨嗟也說文嗟從口差聲下開愛反鄭箋毛詩云慨謂歎息也說文忨慨壯士不得志也從心既聲或從氣作愾有從口作嘅俗字也)</span>。</p>
<p>調戲<span class='note-inline'>(條弔反毛詩傳云調嘲也下希義反郭註爾雅云戲謂相調戲也說文調從言周聲經從手作掉掉謂搖也非此義說文戲字從戈䖒聲也䖒音許衣反經作戱俗字也)</span>。</p>
<p>蹴蹋<span class='note-inline'>(秋音反何休注公羊傳云以足逆踏之曰蹴下談盇反埤蒼蹋謂足著地也說文蹋踐也並從足就[日/羽]皆聲[日/羽]音塔)</span>。</p>
</div></div>
<div class='div-other'><a id='mulu2090' />
<p class='h1'>菩薩處胎經第一卷</p><p class="byline">玄應</p>
<div class='div-other'><a id='mulu2091' /><p>翅搜<span class='note-inline'>(尸豉反下所流反按婆[(土*白*土)/几]釋翅城即天竺城也譯云婆[(土*白*土)/几]此言住處釋翅搜者能也謂能仁住處城也經中或作釋氏瘦城或作舍衛城或云迦維羅衛城或言迦毘羅城皆猶梵言輕重以名釋迦音訛故也)</span>。</p>
<p>自襞<span class='note-inline'>(卑亦反襞褺也廣雅襞屈褺音牒也)</span>。</p>
<p>儭身<span class='note-inline'>(字書或作寴字同且吝反又差覲反儭至也近也)</span>。</p>
<p>唼嗽<span class='note-inline'>(子盇反下又作欶同所角反通俗文舍吸曰嗽)</span>。</p>
<p>盖天<span class='note-inline'>(諸經作廅天此譯云有光壽天也廅音烏合反)</span>。</p>
<p>阿波魔那天<span class='note-inline'>(或作廅波摩那天此譯云無量光天)</span>。</p>
<p>阿會豆修天<span class='note-inline'>(或作阿波亘修天或作阿波會天也)</span>。</p>
<p>相[亭*支]<span class='note-inline'>(又作摚㲂掁三形同文庾反謂相觸也摚挂也)</span>。</p>
<p>哊咽<span class='note-inline'>(禹六反下於賢反廣雅哊吐也喉也經文作陏音墮誤也)</span>。</p>
<p>㗘㗱<span class='note-inline'>(又作[齒*尃]同補各反下子立反說文㗘㗱味入口貌也)</span>。</p>
</div>
<div class='div-other'><a id='mulu2092' />
<p class='h2'>第二卷</p><p>鼻[岸-干+言]<span class='note-inline'>(魚偃反通俗文云緩脣謂之[岸-干+言]磭磭音昌若反今其事也經文作嵃魚產反㟞嵃也嵃字非義也)</span>。</p>
<p>如篅<span class='note-inline'>(市緣反說文判竹圓以盛穀者蒼頡篇篅圓倉也經文作簞音丹竹器名也簞非此義也)</span>。</p>
<p>蛄蟥<span class='note-inline'>(古胡反螻蛄也下胡光反蟥蛢甲蟲也大如虎豆綠色也蛢蒲丁反)</span>。</p>
</div>
<div class='div-other'><a id='mulu2093' />
<p class='h2'>第三卷</p><p>勸訹<span class='note-inline'>(私律反說文訹誘也經文作恤非也)</span>。</p>
<p>揖讓<span class='note-inline'>(伊入及平推也亦手小舉之也廣雅揖進也)</span>。</p>
<p>陶冶<span class='note-inline'>(徒高反下弋者反陶謂作瓦器也冶鑪銷者也陶化也冶消也)</span>。</p>
<p>僧那<span class='note-inline'>(此譯云鎧甲言以被著飾大鎧也)</span>。</p>
<p>龜鼉<span class='note-inline'>(徒多反三蒼云似蛟而大山海經江水足鼉郭璞云似蜥蜴大者長一文有鱗彩可以為鼓經文從魚作鮀非也)</span>。</p>
<p>利㭰<span class='note-inline'>(古文㭰今作[口*束]同子累反字書㭰鳥啄也)</span>。</p>
<p>攣空<span class='note-inline'>(居萬反通俗文汲取曰攣說文抒漏也)</span>。</p>
</div>
<div class='div-other'><a id='mulu2094' />
<p class='h2'>第四卷</p><p>蟲蝗<span class='note-inline'>(胡光胡孟二反螽也謂蝗蟲也小曰蝩大曰蝗云魚子所化作也蝩音鍾經文作蟥非體也)</span>。</p>
<p>軫宿<span class='note-inline'>(之忍反)</span>。</p>
<p>亢宿<span class='note-inline'>(恪浪反)</span>。</p>
<p>撩擲<span class='note-inline'>(又作摷同力彫反謂相撩擲也擲相投也)</span>。</p>
<p>杖挃<span class='note-inline'>(知栗反廣雅桎<span class='corr'>刺</span>也以指[木*文]<span class='corr'>刺</span>者)</span>。</p>
<p>大辟<span class='note-inline'>(古文[辟/并][辟/又]二形同裨尺反辟怯也除也經文作僻隱僻之僻非也)</span>。</p>
<p>芟除<span class='note-inline'>(所巖反刈草也詩傳曰芟除草也經文作釤所鑒反大鎌也釤非此用也)</span>。</p>
</div>
<div class='div-other'><a id='mulu2095' />
<p class='h2'>第五卷</p><p>槍<span class='corr'>刺</span><span class='note-inline'>(且羊反說文槍距也通俗文剡木傷盜曰槍木䥫槍皆作此經文作鏘玉聲也又作鎗非)</span>。</p>
<p>八藏<span class='note-inline'>(在浪反一胎化藏二中陰藏三摩訶衍方等藏四戒律藏五十住菩薩藏六雜藏七金剛藏八佛藏梵本云名篋以藏替之也)</span>。</p>
</div></div>
<div class='div-other'><a id='mulu2096' />
<p class='h1'>弘道廣顯三昧經</p>
<div class='div-other'><a id='mulu2097' />
<p class='h2'>第一卷<span class='note-inline'>(先不訓)</span></p></div>
<div class='div-other'><a id='mulu2098' />
<p class='h2'>第二卷</p><p class="byline">玄應</p><p>蔚有<span class='note-inline'>(於謂反文章貌廣雅蔚數也說文綵繁數也)</span>。</p>
<p>景風<span class='note-inline'>(居影反八風中南方曰景風風動蟲生也)</span>。</p>
</div>
<div class='div-other'><a id='mulu2099' />
<p class='h2'>第三卷<span class='note-inline'>(先不訓)</span></p></div>
<div class='div-other'><a id='mulu2100' />
<p class='h2'>第四卷</p><p>力贔<span class='note-inline'>(古文奰[弗/心][弗/大]三形今作㔗同皮冀反說文贔壯大也謂作力怒也詩云不醉而怒曰贔也)</span>。</p>
<p>輕驫<span class='note-inline'>(纂文音徒答反又音風幽反廣雅驫驫走也)</span>。</p>
</div></div>
<div class='div-other'><a id='mulu2101' />
<p class='h1'>施燈功德經</p><p class="byline">玄應撰</p><p>羸痏<span class='note-inline'>(古文瘠[病-丙+束]膌三形同才亦反瘠瘦也)</span>。</p>
<p>支提<span class='note-inline'>(又名脂帝浮圖此云聚相謂累石等高以為相或言方墳或言廟皆隨義釋也)</span>。</p>
</div>
<div class='div-other'><a id='mulu2102' />
<p class='h1'>央掘魔羅經第一卷</p><p class="byline">玄應</p>
<div class='div-other'><a id='mulu2103' /><p>龜坼<span class='note-inline'>(恥格反莊周云宋人有善不龜之藥者注云其藥能令人手不龜文坼裂者也)</span>。</p>
<p>烏伏<span class='note-inline'>(作句同扶富反謂蓲伏其卵及伏雞等亦作此字今江北通謂伏卵為菢江南日蓲音央富反)</span>。</p>
</div>
<div class='div-other'><a id='mulu2104' />
<p class='h2'>第二卷</p><p>虓闞<span class='note-inline'>(又作唬同呼交反下呼檻反說文虎怒聲也詩云闞如虓彪是也)</span>。</p>
<p>雄傑<span class='note-inline'>(奇哲反詩云邦之傑子傳曰傑特立也英傑也才能也智出千人曰傑也)</span>。</p>
<p>興渠<span class='note-inline'>(此言少訛也借音嫣蠅反出烏茶娑他那國彼土人常所食者也此方相傳以為芸薹者非也嫣音虛延反)</span>。</p>
<p>童真<span class='note-inline'>(是沙彌別名式叉此言學亦云隨順無違梵言究磨囉浮多究磨羅者是彼土八歲以上未冠者童子總名也浮多此云真亦言實也)</span>。</p>
<p>酣醉<span class='note-inline'>(古文佄同胡甘反漢書應劭曰不醉不醒曰酣一云樂酒曰酣也)</span>。</p>
</div>
<div class='div-other'><a id='mulu2105' />
<p class='h2'>第三卷</p><p>緜纊<span class='note-inline'>(古文絖同音曠說文纊絮也小爾雅云纊緜也絮之細者曰纊)</span>。</p>
<p>津溜<span class='note-inline'>(子隣反下力救反津液也蒼頡篇液汁也字書云溜謂水垂下也)</span>。</p>
</div>
<div class='div-other'><a id='mulu2106' />
<p class='h2'>第四卷</p><p>維持<span class='note-inline'>(翼隹反維猶聯結也亦維持之也維繫也)</span>。</p>
<p>嬉謔<span class='note-inline'>(虛基反下虛脚反嬉戲樂也謔相戲調也)</span>。</p>
<p>驍捷<span class='note-inline'>(古堯反廣雅驍健也亦勇急也)</span>。</p>
<p>震慴<span class='note-inline'>(徒頰之涉反爾雅慴懼也經文作疊非體)</span>。</p>
<p>俛仰<span class='note-inline'>(無辯反俛低頭也言閔默不已也)</span>。</p>
<p>卜筮<span class='note-inline'>(時世反筮問也禮記龜為卜箸為筮卜筮者决嫌疑定猶預故疑即筮之字從竹古今之正字)</span>。</p>
<p>杜門<span class='note-inline'>(古文[敲-高+(度-廿+(王*├))]同徒古反國語杜門不出賈逵曰杜塞也塞閉也)</span>。</p>
<p>瞪矚<span class='note-inline'>(直耕反埤蒼直視也下之欲反)</span>。</p>
<p>顛沛<span class='note-inline'>(又作[真*足]蹎二形同都賢反下浦昧反謂偃仆也經文從犬作[狂-王+真]非也)</span>。</p>
</div></div>
<div class='div-other'><a id='mulu2107' />
<p class='h1'>無所有菩薩經第一卷</p><p class="byline">慧琳</p>
<div class='div-other'><a id='mulu2108' /><p>蠃敱<span class='note-inline'>(上盧戈反前音義第三十卷不退轉法輪經第四卷已釋蠃字經從累作螺俗字也古今正字正作蠃)</span>。</p>
<p>有音<span class='note-inline'>(邑今反說文音聲也生於心有節於外謂之音也官商角徵羽聲也又金石絲竹匏土革木也從言含一經從口作暗說文齊宋之間謂兒泣不止曰暗非經義也)</span>。</p>
</div>
<div class='div-other'><a id='mulu2109' />
<p class='h2'>第二卷</p><p>氣噓<span class='note-inline'>(許居反梵語旃陀羅名也)</span>。</p>
<p>掬於<span class='note-inline'>(居六反毛詩傳云兩手曰掬也掬說文從手從[(((嘹-口)-小)-日+干)*匊]省聲[(((嘹-口)-小)-日+干)*匊]音同上或上從勹從米作匊古文作[句-口+八]亦作[(((嘹-口)-小)-日+干)*匊]並通用勹音包也)</span>。</p>
<p>涌出<span class='note-inline'>(容腫反劉兆注公羊傳云涌騰也說文從水甬聲也經從足作踊考聲躍也非經義也)</span>。</p>
</div>
<div class='div-other'><a id='mulu2110' />
<p class='h2'>第三卷</p><p>承攬<span class='note-inline'>(藍敢反考聲攬收也廣雅取也王逸注楚辭持也說文從手覽聲古文作掔亦通)</span>。</p>
</div>
<div class='div-other'><a id='mulu2111' />
<p class='h2'>第四卷</p><p>壓油<span class='note-inline'>(音鴨考聲壓猶鎮也說文從土厭聲厭從厂從猒猒從[甘/肉]從肰肰音然也經作厭俗字也)</span>。</p>
</div></div>
<div class='div-other'><a id='mulu2112' />
<p class='h1'>佛說明度經上卷</p><p class="byline">慧琳</p>
<div class='div-other'><a id='mulu2113' /><p>有黠<span class='note-inline'>(下閑軋反考聲黠利也方言云慧也說文從黑吉聲也)</span>。</p>
<p>泥洹<span class='note-inline'>(下活官反梵語或云涅盤)</span>。</p>
<p>群輩<span class='note-inline'>(杯妹反宋忠註太玄經云輩猶類也說文從車非聲或從北作軰俗)</span>。</p>
<p>婬劮<span class='note-inline'>(上以針反考聲婦人多慾也文字集略云謂男女野合也左傳貪色曰婬也說文私逸也從女㸒聲下寅質反廣雅云劮亦婬也古今正字從力失聲經並從水作淫泆淫過也泆洩也乖經義誤也)</span>。</p>
<p>稽首<span class='note-inline'>(上溪禮反鄭注周禮云稽首首至地也說文從旨從[禾*尤]省聲也[禾*尤]音兮從禾禾音鷄從禾者非也古文作稽從旨從古首字也)</span>。</p>
</div>
<div class='div-other'><a id='mulu2114' />
<p class='h2'>下卷</p><p>髠頭<span class='note-inline'>(上窟昆反考聲髠謂去其髮也說文大人曰髠小兒曰剃從髟兀聲也經作[肆-聿+几]俗字訛略非也髟音必遙反)</span>。</p>
<p>剔䰅<span class='note-inline'>(上聽的反聲類剔謂剃髮也文字典說從刀易聲亦作剃)</span>。</p>
<p>蜎飛<span class='note-inline'>(上於緣反前音義第三十五卷菩薩逝經中已釋訖)</span>。</p>
<p>蝡動<span class='note-inline'>(如准反前音義第三十五卷長者子逝經中已訓釋)</span>。</p>
<p>薜茘中<span class='note-inline'>(上鼙閉反次犁帝反梵語餓鬼之總名也)</span>。</p>
<p>拷掠<span class='note-inline'>(上音考下涼尚反鄭註禮記云掠謂捶治人也古今正字從手從諒省聲也)</span>。</p>
</div></div>
<div class='div-other'><a id='mulu2115' />
<p class='h1'>中陰經上卷</p><p class="byline">玄應</p>
<div class='div-other'><a id='mulu2116' /><p>[瘟-囚+太]天<span class='note-inline'>(烏合反譯云有光壽經中有作阿波天同一名也謂二禪初天少光天也)</span>。</p>
<p>須滯天<span class='note-inline'>(除例反道行經作須䠠天音徒計丁計二反又作須㿃天音帝樓炭經作嚏天音帝皆梵語訛轉也此譯云善觀天即善見也)</span>。</p>
<p>瘡疣<span class='note-inline'>(字體作肬<span class='corr'>籀</span>文作默同有流反通俗文體目曰肬經文作痏音位理反蒼頡篇痏歐傷也)</span>。</p>
<p>斗藪<span class='note-inline'>(又作擻同蘇走反方言斗擻走舉也周成難字斗擻豰[愨-心+束]也音都穀反下蘇穀反經文作枓拺二形音同拯策並非字體也)</span>。</p>
</div>
<div class='div-other'><a id='mulu2117' />
<p class='h2'>下卷</p><p>擲線<span class='note-inline'>(文字詁約古文作線今作綫同私賤反所以縫紩者也)</span>。</p>
<p>劒刎<span class='note-inline'>(古文[(利-禾)*勿]同云粉反通俗文勿刻曰刎公羊傳曰公遂刎脰而死何休曰刎割也脰音豆也)</span>。</p>
</div></div>
<div class='div-other'><a id='mulu2118' />
<p class='h1'>大法鼓經二卷<span class='note-inline'>(無字音訓)</span></p></div>
<div class='div-other'><a id='mulu2119' />
<p class='h1'>大方廣如來祕密藏經二卷<span class='note-inline'>(無字音訓)</span></p></div>
<div class='div-other'><a id='mulu2120' />
<p class='h1'>文殊問經上卷</p><p class="byline">玄應</p>
<div class='div-other'><a id='mulu2121' /><p>多弭<span class='note-inline'>(彌氏反)</span>　炮字<span class='note-inline'>(父交反)</span>　攞字<span class='note-inline'>(力可反三句並梵語也)</span>。</p>
</div>
<div class='div-other'><a id='mulu2122' />
<p class='h2'>下卷</p><p>底舸<span class='note-inline'>(古我反山名律主居之)</span>。</p>
<p>芿山<span class='note-inline'>(而證反亦而蒸反又作艿律主居之也)</span>。</p>
<p>舟航<span class='note-inline'>(又作杭同何唐反方言自關而東或謂舟為航航渡也濟渡之舟也)</span>。</p>
<p>罾網<span class='note-inline'>(則恒反罾[网-(ㄨ*ㄨ)+又]之總名也樹四植夾水以掛䋄曰罾也)</span>。</p>
<p>跨上<span class='note-inline'>(苦霸反跨躡也字林跨渡也)</span>。</p>
<p>[牛*秦]牛<span class='note-inline'>(疾津反字略云異牛名)</span>。</p>
<p>波拕<span class='note-inline'>(太何反)</span>。</p>
</div></div>
<div class='div-other'><a id='mulu2123' />
<p class='h1'>文殊師利問菩薩署經</p><p class="byline">玄應</p><p>陂諟<span class='note-inline'>(彼皮反下匙爾反比丘名也)</span>。</p>
<p>倪三颰<span class='note-inline'>(五禮反下蒲沫反人名也)</span>。</p>
<p>提胳<span class='note-inline'>(公諾反說文腋下也埤蒼在肘後)</span>。</p>
<p>分畛<span class='note-inline'>(之忍反婆羅門名也)</span>。</p>
<p>僑泉<span class='note-inline'>(自宣反經文作[田*水]泉二形非也)</span>。</p>
<p>黤黮<span class='note-inline'>(烏感反下他感反不明也亦深黑也)</span>。</p>
<p>我齎<span class='note-inline'>(又作賫子奚反說文賫持遺也)</span>。</p>
</div>
<div class='div-other'><a id='mulu2124' />
<p class='h1'>千佛因緣經一卷</p><p class="byline">慧琳</p><p>頻蠃<span class='note-inline'>(音騾梵語也經作䗍今俗作螺並非正體)</span>。</p>
<p>揵連<span class='note-inline'>(音上䖍梵語也)</span>。</p>
<p>跋陀<span class='note-inline'>(上蒲未反梵語也)</span>。</p>
<p>摩睺<span class='note-inline'>(下音侯梵語也)</span>。</p>
<p>優曇鉢<span class='note-inline'>(上音憂中音潭梵語也古文云)</span>。</p>
<p>啼咷<span class='note-inline'>(上皓高反俗字也正作號下道勞反周易云先號咷而後笑也顧野王云大哭也廣雅云鳴也古今正字唬咷大泣也並從口虎兆皆聲也)</span>。</p>
<p>鎔銅<span class='note-inline'>(上欲鍾反下徒東反漢書云猶金之在鎔也又云唯冶之所鑄也說文銅赤金也鎔冶器也二字並從金形聲字也)</span>。</p>
<p>創疣<span class='note-inline'>(楚莊反考聲聲瘡痍也或作瘡說文瘡傷也又刃入肉也從刃一也象形也下有求反蒼頡篇疣病也考聲皮上風結也古今正字從疒尤聲也或作肬又作疣有音右者非也)</span>。</p>
</div>
<div class='div-other'><a id='mulu2125' />
<p class='h1'>月上女經上卷</p><p class="byline">玄應</p>
<div class='div-other'><a id='mulu2126' /><p>脅嚇<span class='note-inline'>(方言作䦧同呼隔反謂以威力恐人)</span>。</p>
<p>呵喝<span class='note-inline'>(火曷反廣雅喝怒也埤蒼云喝呵也經文作喝乙芥反嘶喝也)</span>。</p>
<p>雀垛<span class='note-inline'>(徒果反謂城上女牆也經文作墮落之墮非體也)</span>。</p>
<p>寮窗<span class='note-inline'>(力彫反蒼頡篇寮空也亦穿也)</span>。</p>
<p>藻棳<span class='note-inline'>(又作梲同之兌反爾雅梁上楹謂之棳註云侏儒柱也蒼頡篇栭也)</span>。</p>
</div>
<div class='div-other'><a id='mulu2127' />
<p class='h2'>下卷</p></div></div>
<div class='div-other'><a id='mulu2128' />
<p class='h1'>佛地經</p><p class="byline">玄應</p><p>眇然<span class='note-inline'>(彌縹反廣雅眇莫也眇遠也遠視眇然寂莫不知邊際也)</span>。</p>
<p>所都<span class='note-inline'>(覩胡反字林有宗廟先君之主曰都城郭之城曰都又人之所聚曰都也)</span>。</p>
</div>
<div class='div-other'><a id='mulu2129' />
<p class='h1'>大七寶陀羅尼經一卷<span class='note-inline'>(無字要音)</span></p></div>
<div class='div-other'><a id='mulu2130' />
<p class='h1'>佛垂般涅槃略說教戒經</p><p class="byline">慧琳</p><p>貿易<span class='note-inline'>(上矛候反顧野王云貿猶交易也爾雅賣也說文從貝卯聲也)</span>。</p>
<p>墾土<span class='note-inline'>(康佷反上聲字也蒼頡篇墾耕也方言墾力田也郭注云謂耕墾用力者也古今正字從土豤聲也)</span>。</p>
<p>媟慢<span class='note-inline'>(仙烈反孔注尚書云媟亦慢也方言狎也說文從女枼聲枼音葉也)</span>。</p>
<p>轡制<span class='note-inline'>(碑媚反顧野王云[轡-口+山]所以制馭馬也說文乘馬具也從[車/山]絲絲與連同意[車/山]音衛經從口作轡非也)</span>。</p>
<p>輕躁<span class='note-inline'>(遭到反鄭注論語云躁不安靜也考聲謂性急說文從足從喿音騷到反)</span>。</p>
<p>騰躍<span class='note-inline'>(上特登反下羊灼反前第三十四卷新譯密嚴經上卷已釋)</span>。</p>
<p>黑蚖<span class='note-inline'>(玩丸反前第三十三卷決定總持經已音釋)</span>。</p>
<p>霹靂<span class='note-inline'>(上疋覔反下零滴反前第三十卷大方廣寶篋經上卷已釋經從足作[跳-兆+辛][跳-兆+(歷-秝+林)]非也)</span>。</p>
<p>鑽火<span class='note-inline'>(祖官反前音義第三十五卷老母經中已具釋)</span>。</p>
<p>著鎧<span class='note-inline'>(上張略反下開改反前音義第三十五卷順權方便經卷中已釋)</span>。</p>
</div>
<div class='div-other'><a id='mulu2131' />
<p class='h1'>出生菩提心經</p><p>迦蘭陀<span class='note-inline'>(或言迦蘭䭾迦或言羯蘭鐸迦鳥名也其形似鵲鞞紐婆那此云竹林謂大竹林也此鳥多栖此林昔有國王於此睡息蛇來欲螫鳥鳴覺之王荷其恩散食養鳥林主居士遂從此鳥為名名迦蘭䭾舊安外道後奉如來也)</span>。</p>
<p>俱致<span class='note-inline'>(或言俱胝此言千萬或言億而甚不同故存本耳)</span>。</p>
<p>㝹[莫/二/?]<span class='note-inline'>(乃侯反下莫胡反)</span>。</p>
<p>紆伏哆<span class='note-inline'>(衣于反)</span>。</p>
<p>系履<span class='note-inline'>(下計反已上並梵語)</span>。</p>
</div>
<div class='div-other'><a id='mulu2132' />
<p class='h1'>滅十方冥經</p><p class="byline">玄應</p><p>憂灼<span class='note-inline'>(之若反灼謂憂懼也灼痛也)</span>。</p>
</div>
<div class='div-other'><a id='mulu2133' />
<p class='h1'>佛說摩尼羅亶經</p><p class="byline">慧琳</p><p>羅亶經<span class='note-inline'>(中丹爛反經題目梵語)</span>。</p>
<p>目眩<span class='note-inline'>(玄絹反廣雅眩惑也蒼頡篇視不明也形聲字)</span>。</p>
<p>[阿-可+曼]提<span class='note-inline'>(梵語也此字取聲不合訓解也)</span>。</p>
<p>跛蹇<span class='note-inline'>(上波我反下居偃反前第三十四首楞嚴三昧經上卷已釋)</span>。</p>
<p>暍死<span class='note-inline'>(上偃歇反說文暍傷熱暑也從日曷聲或作暍[病-丙+曷]古字也經文從月作[月*曷]非也)</span>。</p>
<p>洿池<span class='note-inline'>(上沃古反廣雅洿深也國語塞泉源而為潢洿賈逵註云大曰潢小者曰洿經文作污俗字亦通又去聲又渦臥反後二音今並不取之也)</span>。</p>
<p>圂神<span class='note-inline'>(魂困反說文云圂廁也從囗豕在其中經文從水作溷非經義也囗音韋也)</span>。</p>
</div>
<div class='div-other'><a id='mulu2134' />
<p class='h1'>異出菩薩本起經<span class='note-inline'>(無字可釋)</span></p></div>
<div class='div-other'><a id='mulu2135' />
<p class='h1'>月明菩薩經</p><p class="byline">慧琳</p><p>親理<span class='note-inline'>(力紀反鄭注禮記云理猶性也又云倫類也理分也今多作里二十五家為里方居一里之中也亦通古今正字從玉里聲)</span>。</p>
</div>
<div class='div-other'><a id='mulu2136' />
<p class='h1'>心明經</p><p class="byline">慧琳</p><p>執爨<span class='note-inline'>(七亂反鄭注周禮云爨即今炊竈也杜註左傳爨炊也說文齊謂之炊爨文字典說從臼臼象持甑從冂象竈[一*八*一]椎薪內火也臼音躬六反冂音癸營反[一*八*一]音拱也)</span>。</p>
<p>熈怡<span class='note-inline'>(上喜飢反下以之反前音義第三十五卷諸法勇王經已釋也)</span>。</p>
<p>山岡<span class='note-inline'>(閣即反爾雅云山脊曰岡也郭注云謂長山背也說文從山网聲經文作崗俗字誤)</span>。</p>
<p>[囗@(儿/口)]灼<span class='note-inline'>(上鬼永反蒼頡篇[囗@(儿/口)]大明也彰也考聲象窗牖開明也象形字也下章若反廣雅灼明也或作焯亦同從火勺聲)</span>。</p>
<p>愆咎<span class='note-inline'>(羗虛反孔注尚書云愆過也顧野王云凡物有過皆謂之愆也說文從心衍聲或作[咒-几+(共/心)]古字亦作愆也衍音演)</span>。</p>
<p>羈制<span class='note-inline'>(寄宜反前第三十五卷彌勒下生成佛經已釋或作羇又作䩭古字也)</span>。</p>
<p>潷飯<span class='note-inline'>(彬密反廣雅潷盝也埤蒼匕去汁曰潷古今正字從水筆聲或作涅亦通經文或作匕飯義同亦去飯汁也盝音祿)</span>。</p>
<p>鞌勒<span class='note-inline'>(案寒反考聲云馬鞌也說文鞍馬莊具也從革安聲也經從案作鞍俗字)</span>。</p>
<p>貲數<span class='note-inline'>(上子斯反毛詩傳云貲財也說文貨也從貝此而聲也)</span>。</p>
<p>罪釁<span class='note-inline'>(欣靳反杜注左傳云釁非也隙也前音義第三十二卷無所有希經中已釋)</span>。</p>
</div>
<div class='div-other'><a id='mulu2137' />
<p class='h1'>佛說善夜經</p><p class="byline">慧琳</p><p>謗讟<span class='note-inline'>(上傅曠反下徒祿反郭注方言誣謗怨痛也杜注左傳讟誹也說文謗毀也從言旁聲也讟從誩賣聲也賣音育誩音竸也)</span>。</p>
<p>鬥諍<span class='note-inline'>(當遘反。顧野王云稱兵相攻戰曰鬥。蒼頡篇云鬥爭也。通俗文云相牽曰[門@(豆*斤)]字鏡闘竸也纂韻遇敵交爭也。說文兩士相對兵仗其後象形欲相鬥也。從丮戶相對為門亦會意字也。丮音戟用音恭玉反。先賢諸儒見與門字相亂中加斲字為鬥以簡別之也。後代不曉因草隸又改[斲-斤]為豆。從門從豆從斤作[門@(豆*斤)]行已久矣不可改正也。斲音卓[斲-斤]亦古文卓字)</span>。</p>
</div>
<div class='div-other'><a id='mulu2138' />
<p class='h1'>德光太子經</p><p class="byline">玄應</p><p>羯隨<span class='note-inline'>(或作羯毗或作迦毗或作加毗皆一物也此云好聲鳥也經文從鳥作鴹非也)</span>。</p>
<p>貧窶<span class='note-inline'>(瞿矩反詩云終窶且貧傳曰窶者無禮也字書窶空也)</span>。</p>
<p>[翹-羽+(敲-高)]㪡<span class='note-inline'>(又作敲同苦交反下苦害反苦曷二反三蒼敲㪡相擊也經文作穘奴飽反槩古代反並非此用也)</span>。</p>
<p>鸕鶿<span class='note-inline'>(力胡反下音慈爾雅云鶿鷧郭璞云即鸕鶿也觜頭如鈎食魚者也中國或名水鴉此鳥胎生從口吐出一產八九子也)</span>。</p>
<p>鋃鐺<span class='note-inline'>(洛當反下都堂反說文銀鐺瑣也通俗文錘頭曰銀鐺也)</span>。</p>
</div>
<div class='div-other'><a id='mulu2139' />
<p class='h1'>商主天子所問經</p><p class="byline">慧琳</p><p>疲倦<span class='note-inline'>(上被眉反顧野王云疲亦倦也廣雅云病也古今正字云勞也從疒皮聲下權院反廣雅云倦極也勞也顧野王云亦疲也說文從人卷聲也經作惓說文作券並通用)</span>。</p>
<p>懈怠<span class='note-inline'>(古賣反經作懈亦通前音義第三十三卷大乘伽耶山頂經中已釋訖也)</span>。</p>
<p>缺減<span class='note-inline'>(大決反前第三十二卷彌勒下生成佛經中已釋下甲斬反杜注左傳云減輕也韓詩外傳少也古今正字云損也從水咸聲也)</span>。</p>
</div>
<div class='div-other'><a id='mulu2140' />
<p class='h1'>差摩婆帝經</p><p class="byline">慧琳</p><p>名波都拏<span class='note-inline'>(音搦加反梵語頻婆娑羅王美人衣名也)</span>。</p>
</div>
<div class='div-other'><a id='mulu2141' />
<p class='h1'>魔逆經</p><p class="byline">慧琳</p><p>陽燧<span class='note-inline'>(古文作燧鐆二形今作[隊/大]聲類或作燧同辭醉反又云檖謂取火於日者也論語鑽燧改灭也古今正字云取灰具也從火遂聲也)</span>。</p>
<p>搪揬<span class='note-inline'>(徒郎反下徒骨反廣雅觸冐榶衝揬也字書揬揩也古今正字二字並從手唐突皆聲)</span>。</p>
<p>原赦<span class='note-inline'>(魚袁反原猶放逸也魏志特原不問罪是也下書夜反三蒼赦舍也周禮掌三赦之法一赦幼小二赦老疾三赦<span class='corr'>憃</span>愚也說文赦寬免也從攴赤聲也)</span>。</p>
</div>
<div class='div-other'><a id='mulu2142' />
<p class='h1'>諸法最上王經</p><p class="byline">慧琳</p><p>謦欬<span class='note-inline'>(上輕珽反下開改反前第三十三卷不退轉法輪經已釋)</span>。</p>
<p>簸多龍王<span class='note-inline'>(上波我反梵語也)</span>。</p>
</div>
<div class='div-other'><a id='mulu2143' />
<p class='h1'>佛說佛印三昧經</p><p class="byline">慧琳</p><p>禽獸<span class='note-inline'>(上及金反前第三十三卷老母經中已釋經從犬作[狂-王+禽]狩非也)</span>。</p>
</div>
<div class='div-other'><a id='mulu2144' />
<p class='h1'>文殊師利般涅槃經</p><p class="byline">慧琳</p><p>阿茂咤<span class='note-inline'>(梵語寶名也)</span>。</p>
</div>
<div class='div-other'><a id='mulu2145' />
<p class='h1'>鹿母經</p><p class="byline">慧琳</p><p>弶中<span class='note-inline'>(強向反考聲施罥於道曰弶也今獵家施弶以取鳥獸其形似弓也文字典說文從弓京聲經作摾俗字也)</span>。</p>
<p>烹爼<span class='note-inline'>(普羹反烹煮也亦熟也下側呂反字書爼几也古今正字云禮爼也從半肉在且上)</span>。</p>
</div>
<div class='div-other'><a id='mulu2146' />
<p class='h1'>鹿子經</p><p class="byline">慧琳</p><p>煢悸<span class='note-inline'>(古文惸[仁-二+(竺-二+宋)]二形同巨營反孔註尚書云煢單也詩傳云煢煢然無所依也又云憂思貌也古今正字從卂熒省聲下渠季反謂心驚不定也亦心動也)</span>。</p>
<p>[吆*刀][吆*刀]<span class='note-inline'>(又作[ㄠ*刀*欠]同音幽毛詩云[吆*刀][吆*刀]鹿鳴傳曰鹿得草[吆*刀][吆*刀]然而鳴相呼食也古今正字云鹿鳴聲也從口幼聲也)</span>。</p>
</div>
<div class='div-other'><a id='mulu2147' />
<p class='h1'>佛說賢首經</p><p class="byline">慧琳</p><p>颰陀師利<span class='note-inline'>(上盤鉢反梵語瓶沙國王夫人也瓶音並冥反)</span>。</p>
<p>嬉戲<span class='note-inline'>(上喜其反蒼頡篇嬉戲笑也說文樂也從女喜聲下希寄反考聲戲謔也詩傳云戲逸豫也爾雅云謔浪笑敖戲謔也字書云嬉也古今正字從戈䖒聲䖒音欣衣反)</span>。</p>
</div>
<div class='div-other'><a id='mulu2148' />
<p class='h1'>受持七佛名號所生功德經一卷<span class='note-inline'>(無字音)</span></p></div>
<div class='div-other'><a id='mulu2149' />
<p class='h1'>佛說大意經一<span class='corr'>卷</span></p><p class="byline">慧琳</p><p>險阻<span class='note-inline'>(上[刀/(刀*刀)/肉]撿反下側旅反顧野王云險難也郭註爾雅阻亦險難也說文並從阜僉且皆聲經從山作嶮岨非也僉音妾閻反且音即余反)</span>。</p>
<p>攬束<span class='note-inline'>(上藍敢反前無所有菩薩經第三卷已釋訖也)</span>。</p>
<p>[弁/土]土<span class='note-inline'>(分問反廣雅云[弁/土]除也說文棄除也從廾推[(崋-山)-一+(卄*├)]棄米官溥說似米非米古文矢字也經從土作糞或從米作糞非也廾音拱[(崋-山)-一+(卄*├)]音鉢槃反)</span>。</p>
<p>蚑行<span class='note-inline'>(上妓羇反顧野王謂麇鹿之類跂踵行者也說文亦蟲也從虫支聲或從足作跂麇音君)</span>。</p>
</div>
<div class='div-other'><a id='mulu2150' />
<p class='h1'>佛說堅固女經</p><p class="byline">慧琳</p><p>號勝堅固如來<span class='note-inline'>(勝字昇證反經從女作媵非也)</span>。</p>
</div>
<div class='div-other'><a id='mulu2151' />
<p class='h1'>離垢慧菩薩問禮佛經序</p><p class="byline">慧琳</p><p>闢重關<span class='note-inline'>(上脾壁反周易云闢戶謂之乾也說文闢開也從門辟聲下慣頑反前第三十五卷彌勒下生成佛經已釋)</span>。</p>
<p>德跨<span class='note-inline'>(下誇化反顧野王云跨謂舉足也杜注左傳云跨謂過其上也賈注國語云股也說文云渡也又云以跨步之跨也從足夸聲)</span>。</p>
<p>勝辯<span class='note-inline'>(上昇證反考聲云勝強也說文從力[舟*(券-刀)]聲也[舟*(券-刀)]音沈錦反經從月作勝俗字非也)</span>。</p>
<p>藉五輪<span class='note-inline'>(上寂夜反漢書藉猶假借也從廾五輪者謂左膝右膝左手掌右手掌頭頂是為五輪五處皆須至地䖍誠作禮常以此五處至地禮敬三寶當來成佛之時五處皆有千輻輪相顯現也古字云也)</span>。</p>
<p>隤運<span class='note-inline'>(上徒回反禮記泰山其頹乎考聲壞也說文隤墜下也從阜貴聲經文從禿作頹非此用)</span>。</p>
<p>暨龍朔<span class='note-inline'>(下其懿反考聲暨及也說文從且既聲經從水作洎肉汁也非經義)</span>。</p>
<p>已上經首序已下入經文。</p>
<p>聽許<span class='note-inline'>(上剔寧反考聲聽從也說文從德耳壬聲也德古文德字壬音剔井反)</span>。</p>
</div>
<div class='div-other'><a id='mulu2152' />
<p class='h1'>右遶佛塔功德經</p><p class="byline">慧琳</p><p>倉㐭<span class='note-inline'>(林寢反考聲㐭亦倉也鄭注周禮云藏米曰㐭說文從人回象屋形中有戶牖也)</span>。</p>
</div>
<div class='div-other'><a id='mulu2153' />
<p class='h1'>造塔功德經一卷<span class='note-inline'>(無字音)</span></p></div>
<div class='div-other'><a id='mulu2154' />
<p class='h1'>寂照神變三摩地經</p><p class="byline">慧琳</p><p>黎呫毘<span class='note-inline'>(呫音襜攝反梵語義譯王族公子也)</span>。</p>
<p>寶礦<span class='note-inline'>(下虢猛反考聲礦銅䥫等璞也鄭注周禮金玉未成器也亦從丱從金丱音古患反或作鑛或從石作礦並通用也)</span>。</p>
<p>顰蹙<span class='note-inline'>(上脾賓反下晶昱反顧野王顰蹙憂思愁不樂之貌也考聲聚眉也說文從頻卑聲古今正字蹙促也從足戚聲)</span>。</p>
<p>焚蕩<span class='note-inline'>(上扶文反考聲焚謂火燒也說文從火在林下亦聲也下堂浪反孔注尚書蕩除也說文從水[卄/昜]聲[卄/昜]音丑良反)</span>。</p>
</div>
<div class='div-other'><a id='mulu2155' />
<p class='h1'>有德女所問大乘經</p><p class="byline">慧琳</p><p>嶷然<span class='note-inline'>(凝棘反考聲嶷然山貌也桂菀珠叢[山/(吳-口+日)]嶷亦山峯貌也說文從山疑聲又音疑今不取[山/(吳-口+日)]音鋤側反)</span>。</p>
</div>
<div class='div-other'><a id='mulu2156' />
<p class='h1'>大乘四法經<span class='note-inline'>(無字音)</span>不增不減經</p><p class="byline">慧琳</p><p>是觸<span class='note-inline'>(下衝燭反廣雅觸[穴/犮]也說文觸牴也從角蜀聲經作觸古字也)</span>。</p>
</div>
<div class='div-other'><a id='mulu2157' />
<p class='h1'>如來記法住經</p><p>拘尸<span class='note-inline'>(舊經中或作拘夷那竭又作究拖那城者以梵言那伽[咑-丁+羅]此云城也譯言上茅城者多有好茅故也)</span>。</p>
<p>枯槁<span class='note-inline'>(古文[歹*高]說文作槀同苦道反槁木枯)</span>。</p>
<p>阿輸迦<span class='note-inline'>(此云無憂或言阿育者訛略也是阿闍世王孫)</span>。</p>
<p>訕謗<span class='note-inline'>(所姧反蒼頡篇云訕誹也廣雅訕謗毀也)</span>。</p>
</div>
<div class='div-other'><a id='mulu2158' />
<p class='h1'>佛為海龍王說法印經妙色王因緣經<span class='note-inline'>(已上二卷並無字音訓)</span></p></div>
<div class='div-other'><a id='mulu2159' />
<p class='h1'>大乘流轉諸有經</p><p class="byline">慧琳</p><p>稠密<span class='note-inline'>(上宙流反毛詩傳稠亦密也說文稠多也從禾周聲經從糸作綢是綢繆字非經義也)</span>。</p>
</div>
<div class='div-other'><a id='mulu2160' />
<p class='h1'>師子素馱娑王斷肉經</p><p>囚縶<span class='note-inline'>(下砧立反毛詩傳云縶絆也杜注左傳拘縶也古今正字從糸執聲或作<span class='corr'>馽</span>古字也)</span>。</p>
</div>
<div class='div-other'><a id='mulu2161' />
<p class='h1'>般泥洹後灌臘經</p><p>貰許<span class='note-inline'>(上時夜反顧野王云貰賖也說文貸也從貝世聲也)</span>。</p>
<p>達嚫<span class='note-inline'>(初靳反文字集略云嚫施也從口親聲)</span>。</p>
<p>栲治<span class='note-inline'>(上珂老反考聲云栲擊也說文從木考聲下雉知反考聲云治理也顧野王云修故也說文從水台聲也)</span>。</p>
</div>
<div class='div-other'><a id='mulu2162' />
<p class='h1'>八部佛名經</p><p class="byline">慧琳</p><p>族姓<span class='note-inline'>(上藂鹿反爾雅父之從祖昆弟為族父說文從<span class='corr'>[施-也]</span>從矢經從手作挨俗字也)</span>。</p>
<p>鈔賊<span class='note-inline'>(上炒教反郭注方言云鈔強取物也廣雅云掠也說文從金少聲亦作抄)</span>。</p>
</div>
<p class='juan'>一切經音義卷第四十四</p>
</div><!-- end of div[@id='body'] -->
</body></html>