<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=UTF-8" />
  <title>一切經音義</title>
  <link rel="stylesheet" type="text/css" href="../cbeta.css" />
</head>
<body>
<div id='body'>
<div class='other'>
<p class='juan'><a id='mulu509' />一切經音義卷第十四</p><p class="byline">大唐翻經沙門慧琳撰</p><p>音大寶積經從五十六盡九十一凡三十六卷經</p>

<div class='div-other'><a id='mulu510' />
<p class='h2'>大寶積經第五十六卷<span class='note-inline'>(胎藏會第十四兩卷此下卷)</span></p><p>劫比羅<span class='note-inline'>(梵語城名也舊曰迦維或云迦毘羅或云迦毘羅衛皆訛略不正也具足應言劫比羅縛窣覩即淨飯王所治城也)</span>。</p>
<p>䍑有<span class='note-inline'>(呵懶反說文网也從网干聲字書希也少也經從穴作罕非也)</span>。</p>
<p>汝腕<span class='note-inline'>(烏灌反掌腕後節也從肉宛聲俗字也)</span>。</p>
<p>裹収<span class='note-inline'>(上音果說文從衣從果下守留反從又從丩丩音吉由反經從扌非)</span>。</p>
<p>放帚<span class='note-inline'>(章柳反掃糞具也說文作帚從又持巾掃冂內癸營反也)</span>。</p>
<p>縱賊<span class='note-inline'>(足用反詰詞也)</span>。</p>
<p>毘舍佉<span class='note-inline'>(去伽反梵語人名也)</span>。</p>
<p>顧眄<span class='note-inline'>(下音麫韻英云斜視也從目丐聲丐音與上同經文作䀎非也)</span>。</p>
<p>瞎獼猴<span class='note-inline'>(呀戞反考聲云目不見物也或作瞎已見前釋呀音嚇加反戞音加八反)</span>。</p>
<p>牀帷<span class='note-inline'>(下葦威反考聲帷幔也說文在旁曰帷從巾<span class='corr'>隹</span>聲有從心非也)</span>。</p>
<p>縫補<span class='note-inline'>(上音逢說文以鍼紩衣也從系音覓逢聲補字從衣也)</span>。</p>
<p>㮏洛迦<span class='note-inline'>(奴割反下居伽反梵語地獄名也此有多名今略題一二唐云不可愛樂或云不可救濟或云無休息或云無間)</span>。</p>
<p>糞屎<span class='note-inline'>(上分悶反俗字也說文作[(白-日+?)/土]棄除糞掃也韻英云穢也考聲作[嶙-山+土]或作[土*糞]下音始也)</span>。</p>
<p>鉆拔<span class='note-inline'>(上強廉反考聲䥫銸也銸音女輒反以䥫鋷夾取物也經文從甘作鉗錯用也乃是項鉗䥫枷也下辨八反考聲拔抽也顧野王云引而出之也廣雅出也說文擢也從手犮聲也犮音盤末反說文犬走聲也)</span>。</p>
<p>捩齒<span class='note-inline'>(蓮揑反韻英云拗捩也從手戾聲揑音年䥫反拗音厄絞反)</span>。</p>
<p>[擭-雈+(韋-(口/(舛-夕)))]目<span class='note-inline'>(淵決反考聲云[擭-雈+(韋-(口/(舛-夕)))]桃也從手叏聲挑音體遙反也)</span>。</p>
<p>以鋸<span class='note-inline'>(居御反前已釋也)</span>。</p>
<p>剺解<span class='note-inline'>(理之反考聲剺割也劃也字林作[黍*(刀/刀)]經文作㓟非也撿一切字書並無此字唯經義合是剺字從刀從[犛-牛]省聲也)</span>。</p>
<p>䂎鑱<span class='note-inline'>(上倉亂反埤蒼云短矛也下仕咸反考聲銳皃廣雅鑱鈹也蒼頡篇鏨也說文訓銳鑱也從金從毚省聲也或作劖欃三體鈹音披鏨音慙同鑱或上去聲也)</span>。</p>
<p>矟<span class='corr'>刺</span><span class='note-inline'>(上雙捉反考聲長矛也下清積反從刀從<span class='corr'>朿</span>音次經作刾俗字也)</span>。</p>
<p>棒打<span class='note-inline'>(白項反俗字也字書打也正或作棓考聲大杖也說文擊也從木也)</span>。</p>
<p>䥫鎚<span class='note-inline'>(直追反或作槌集訓云打也又作椎考聲擊也從木<span class='corr'>隹</span>聲也經文作鎚錯用稱鎚也)</span>。</p>
<p>鎔銅<span class='note-inline'>(上涌從反鎔鑄)</span>。</p>
<p>鑯鑊<span class='note-inline'>(皇郭反考聲云以鼎而無足從金蒦省聲也)</span>。</p>
<p>鵶口<span class='note-inline'>(厄加反)</span>。</p>
<p>凹凸<span class='note-inline'>(上烏瓜反又音鵶交反下田頡反皆古文象形字也或作窊垤也)</span>。</p>
<p>籬間<span class='note-inline'>(理知反棘籬柴籬)</span>。</p>
<p>羯邏藍<span class='note-inline'>(梵語或云歌邏羅也)</span>。</p>
<p>瓶鑽<span class='note-inline'>(上蒲冥反下纂鸞反平酥具也經文從手作攢非也宜改從金正也)</span>。</p>
<p>如榍<span class='note-inline'>(先節反集訓云木榍也從木也)</span>。</p>
<p>鍋中<span class='note-inline'>(古禾反燒器也字書云小鑊也)</span>。</p>
<p>頞部陁<span class='note-inline'>(梵語已具前釋猶如疑酥)</span>。</p>
<p>刀韒口<span class='note-inline'>(肖要反字書刀室也)</span>。</p>
<p>䥫箸<span class='note-inline'>(直慮反考聲云匕箸也)</span>。</p>
<p>蚯蚓<span class='note-inline'>(上音丘下音引案周公時訓云立夏冬五日蚯蚓出冬至之日蚯蚓結尒雅亦名螼螾江東謂之歌女盖方俗語也)</span>。</p>
<p>健南<span class='note-inline'>(渠彥反)</span>。</p>
<p>鞋楥<span class='note-inline'>(上霞皆反下暄院反集訓云鞾履模樣曰楥)</span>。</p>
<p>荑草<span class='note-inline'>(音夷穢草)</span>。</p>
<p>聚沫<span class='note-inline'>(上情喻反下從乑乑音吟乑眾立也下滿鉢反從水末聲說文又說末字從木字上加一為末也)</span>。</p>
<p>水苔<span class='note-inline'>(大來反水中青苔也)</span>。</p>
<p>吹脹<span class='note-inline'>(張亮反䏺脹也)</span>。</p>
<p>鍛師<span class='note-inline'>(都亂反)</span>。</p>
<p>橐扇<span class='note-inline'>(上湯洛反韛扇也吹火具也韛音敗也)</span>。</p>
<p>從䐡<span class='note-inline'>(音齊下從肉說文毘䐡也)</span>。</p>
<p>藉以<span class='note-inline'>(情夜反薦也)</span>。</p>
<p>線口<span class='note-inline'>(先薦反正作綫)</span>。</p>
<p>千筋<span class='note-inline'>(音斤說文從竹從肉從力經中從草非也)</span>。</p>
<p>孔隙<span class='note-inline'>(卿逆反說文從阜從白上下小經從巢作隟非也)</span>。</p>
<p>差舛<span class='note-inline'>(上策迦反正體字也說文貳也差互不相值也正體從垂從左作[(傘-(企-止)+一)-┬+(厂@工)]蔡邕石經隨俗作差下川耎反廣雅舛背也顧野王云差舛不齊也說文相背也從夕音陟紀反從[(巨-匚)*(十/十)]音口寡反)</span>。</p>
<p>爽失<span class='note-inline'>(霜愴反毛詩傳曰爽差也郭注尒雅用心差錯不專一也賈注國語云爽貳也郭注方言過也說文從㸚從大㸚音力尒反經從四人誤也下失字從手從乙乙亦聲也廣雅失誤也玉篇失喪也)</span>。</p>
<p>巧匠<span class='note-inline'>(情樣反韻詮云善巧於事曰匠說文木工也從工音方從斤匚象所成器會意字也)</span>。</p>
<p>塵翳<span class='note-inline'>(上長隣反說文作塵埃也從鹿從土下於計反郭注方言蔽也廣雅障也考聲掩也說文從羽從殹聲殹音於計反)</span>。</p>
<p>揩拭<span class='note-inline'>(上音客皆反廣雅揩摩也說文從手皆聲皆字從白下傷翼反鄭注儀禮云拭清也禮記淨也說文從手式聲也)</span>。</p>
<p>腰髁<span class='note-inline'>(誇化反又上聲亦通考聲云髀上骨也或作[尸@果]古字也韻英云腰下骨也或作胯從肉夸聲夸音與上同經作胯俗字誤也)</span>。</p>
<p>慳澀<span class='note-inline'>(參立反從水從四止二止會意字也經從三止作澁非也)</span>。</p>
<p>插在<span class='note-inline'>(楚匣反考聲插刺也說文從手臿聲臿音與上同[臿-臼+(凵@((犀-尸-牛)-〡))]字曰音舊經文從千從臼音菊作插非也下在字說文在存也從土從扌扌亦聲也)</span>。</p>
<p>尖幖<span class='note-inline'>(上接閻反會意也下必遙反說文幟也字書竿頭也正體從巾票聲也灬票二字音同經文從木或從手作標誤用也)</span>。</p>
<p>乾燥<span class='note-inline'>(桑到反考聲燥乾也說文從火喿聲也喿音同上也)</span>。</p>
<p>黧黑<span class='note-inline'>(履[目*旨]反考聲云黑而又黃也說文闕古今正字云黑也從黑從[鯬-魚]省黎字從禾從刀從尒禾音雞木頭曲也)</span>。</p>
<p>煗蘇<span class='note-inline'>(奴管反韻詮云煗溫也或作㬉有作暖煖俗字也)</span>。</p>
<p>榆皮<span class='note-inline'>(庾朱反水名也)</span>。</p>
<p>鋒芒<span class='note-inline'>(敷容反兵刃端也或作鏠經從夆作鋒誤也下武方反字書云刃末也草葉峯也從草從亾亾字從人從[囗-┐][囗-┐]音於近反經作芒俗字謬也)</span>。</p>
<p>腐爛<span class='note-inline'>(上扶甫反考聲肉敗也朽也從肉府聲也下郎旦反前已釋也)</span>。</p>
<p>推手<span class='note-inline'>(他雷反韻英推排也從手從堆省聲堆都回反)</span>。</p>
<p>臠割<span class='note-inline'>(上劣轉反考聲肉臠也從肉從戀省聲下乾辢反廣雅割截也說文從害從刀害字從口從半半音與上同辢音即割反)</span>。</p>
</div>
<div class='div-other'><a id='mulu511' />
<p class='h2'>大寶積經第五十七卷</p><p>搖車<span class='note-inline'>(曜消反說文云動也從手䍃聲也䍃音由䍃字從肉從[午/止]甫苟反)</span>。</p>
<p>襁褓<span class='note-inline'>(上薑兩反說文負兒衣也從衣強聲下音保蒼頡篇褓福也聲類云小兒被也或作緥䙗音替)</span>。</p>
<p>朽邁<span class='note-inline'>(陌敗反邁遠也)</span>。</p>
<p>梗槩<span class='note-inline'>(上格杏反王注楚辭云梗強也尒雅直也廣雅略也從木下該礙反考聲槩節也周禮鄭注云量也薛琮曰梗槩不纖密也從木既聲也)</span>。</p>
<p>掉戲<span class='note-inline'>(上亭曜反廣雅掉振也語搖也說文從手卓省聲也下希義反毛詩云戲逸豫也尒雅戲謔也說文從戈䖒也聲也䖒音希從虍從豆經文從虛從戈作戱非也虍音呼也)</span>。</p>
<p>欬嗽<span class='note-inline'>(上開戴反說文氣逆也下蘇奏反俗字也正作[病-丙+(弓*欠)]考聲氣衝喉也字書胷[甚-匹+(岡-山+十)]痰病也或作[起-巳+欶]亦同也)</span>。</p>
<p>痰癊<span class='note-inline'>(上音談下於禁反胷鬲病也)</span>。</p>
<p>栲楚<span class='note-inline'>(上音考捶打也)</span>。</p>
<p>咀嚼<span class='note-inline'>(情與反廣雅咀[口*(烈-列+雀)]也蒼頡篇噍也音焦說文含味也從口且聲類從齒作齟下墻藥反廣雅嚼茹也字書咀也案嚼亦嚙也從口爵聲也)</span>。</p>
<p>溼以<span class='note-inline'>(尸入反考聲溼濡也說文幽溼也從水從[茲-卄]從土一覆也覆土而有水溼也會意字經文從日從絲作濕非也濕本音他合反水名也在東郡武陽)</span>。</p>
<p>涎唾<span class='note-inline'>(祥延反俗字也說文口液也正體從水從欠作㳄下土貨反口中津也)</span>。</p>
<p>嘔逆<span class='note-inline'>(烏口反說文吐也正作歐)</span>。</p>
<p>火[肉/火]<span class='note-inline'>(征亦反從肉在火上會意字也)</span>。</p>
<p>拳縮<span class='note-inline'>(霜云反賈注國語縮退也盡也宋忠注太玄經云止也韓詩云斂也形聲字也)</span>。</p>
<p>蠭蝶<span class='note-inline'>(上芳雍反考聲蟲名也或在樹為房或居土為窠而有多種蠭惣名說文飛蟲螫人者從䖵逢聲也或作蜂經作蜂俗字下甜頰反司馬彪注莊子云蛺蝶也經作[(乏-之+虫)*(云/木)]俗字)</span>。</p>
<p>蚤蝨<span class='note-inline'>(上遭老反說文嚙人跳蟲也從䖵叉音爪經從欠作蚤謬略不成字下所乙反說文云衣中囓人蟲也從䖵從卂卂音信經文從半風作虱非也)</span>。</p>
<p>蛆蟲<span class='note-inline'>(上七余反正從肉作䏣考聲云敗肉及醬中蟲也說文蠅乳肉中蟲也從肉且聲經從虫作蛆俗字下逐融反從三蟲尒雅云有足曰蟲也)</span>。</p>
<p>[刀/肉/火]鼈<span class='note-inline'>(上正體魚字也說文從刀象形火魚尾魚尾與鷰尾相似偶然如火字非從火字也下鞭滅反考聲云水蟲也說文水介蟲也從黽音猛敝聲也經中從魚作鱉俗字非也敝音與上同也)</span>。</p>
<p>黿鼉<span class='note-inline'>(上音元說文大鼈也從黽元聲下徒何反說文水介蟲也似蝪蜥而大從黽儺聲音儺那說文儺字從叩從里經文從單非近黽音猛俗用黿鼉二字並從黽非也)</span>。</p>
<p>觶蛭<span class='note-inline'>(禪展反山海經云滑魚也狀如蛐蟮郭景純注尒雅云鱓魚似虵有班說文魚也皮可以為鼓形聲字下真日反尒雅蛭蟣也郭注云水中蛭蟲入人肉中飲立者也)</span>。</p>
<p>蚌蛤<span class='note-inline'>(上彭項反下甘臘反呂氏春秋云蚌蛤陰蟲也月望則蚌蛤實月晦則蚌蛤虛相感也說文作蛤而有三種皆生於海蛤厲千歲雀所化秦謂之牡厲海蛤乃百歲鷰之所化魁蛤一名復螺老復翼所化也從虫合聲經文作蛤亦一也)</span>。</p>
<p>蝦蟇<span class='note-inline'>(上音遐下音麻)</span>。</p>
<p>狐貉<span class='note-inline'>(上音胡野干之類也說文妖獸也鬼所乘下何各說文云似狐而小善睡也經中從大作狢字也說文古今正字典說並從舟作貈[(王*匆)/心]誤也正體從亢亢音各當反考聲亦作[豸*兄]足為憑據或有作貉亦通)</span>。</p>
<p>鵰鷲<span class='note-inline'>(上音彫下音就)</span>。</p>
<p>蜣蜋<span class='note-inline'>(上却薑反下音良尒雅蛣蜣蜣蜋也郭璞云啖糞者說文䖼蜋形聲字也)</span>。</p>
<p>肉疱<span class='note-inline'>(彭皃反)</span>。</p>
<p>顄車<span class='note-inline'>(合濫反顄頤也經作頷俗字下昌遮反也)</span>。</p>
<p>腿足<span class='note-inline'>(退餒反俗字非也正體從骨作骽考聲骽䯗也股也字書髖也古今正字從骨妥聲妥音與骽同餒音奴會反說文闕)</span>。</p>
<p>鈎綴<span class='note-inline'>(張衛反賈注國語綴也說文合著也從糸叕聲也糸音覓叕音猪劣反也)</span>。</p>
<p>[肉*色]危<span class='note-inline'>(詮歲反廣雅脃弱也說文小耎易斷也從肉從絕省聲也又說絕字從糸從刀從卩會意字也卩音節)</span>。</p>
<p>無梢<span class='note-inline'>(所交反柴梢也從木或從手肖聲也)</span>。</p>
<p>與篅<span class='note-inline'>(上與字說文從[臼/一/八]音余中從與下時攣反俗字也正體作圌許叔重注莊子云圌[竺-二+屯]也集訓云倉也說文云以判竹圜以盛穀曰圌也)</span>。</p>
<p>[鼻*弟]唾<span class='note-inline'>(上音涕經作洟誤也本音夷非涕字下吐貨反口液也並前卷已具釋)</span>。</p>
<p>強拔<span class='note-inline'>(上渠良反相傳共用非本字正作弜從二弓又音渠亮反於義亦通鄭玄注周禮云強堅也勸化也郭注尒雅云勤也蒼頡篇云健也謚法云寬柔以敬曰強不報無道曰強和而不流曰強說文弓有力也從虫從弘下排八反字書云手拗也拔取也經義濟也救度也說文從手犮聲犮音盤未反)</span>。</p>
<p>森竦<span class='note-inline'>(上澀簪反說文云多木高皃也從木從林林亦聲也或作槮下粟勇反考聲云上也莊子竦高也說文從立從束自甲束也會意字耳也)</span>。</p>
<p>屆彼<span class='note-inline'>(上音介孔注尚書屆至也鄭箋毛詩云屆舍也說文行不便也極也從戶由聲)</span>。</p>
<p>窣堵波<span class='note-inline'>(堵音覩梵語也即舍利塼塔也舊云浮圖說略也)</span>。</p>
<p>婆羅痆斯<span class='note-inline'>(痆音赧黠反梵語城名也舊云波羅奈訛略也)</span>。</p>
</div>
<div class='div-other'><a id='mulu512' />
<p class='h2'>大寶積經第五十八卷<span class='note-inline'>(文殊授記會第十五三卷經)</span></p><p>繽紛<span class='note-inline'>(上匹賓反從糸從貝[宋-木+(少-小+正)]聲[宋-木+(少-小+正)]音[實-毌+(少-小+正)]下拂文反天花亂墜皃也)</span>。</p>
<p>恬怕<span class='note-inline'>([牒-世+云]枯反孔注尚書恬安也方言恬靜也說文從心從甜省聲也下普白反廣雅怕靜說文無為也從心白聲拈音念甜反)</span>。</p>
<p>各齎<span class='note-inline'>(精西反說文持遺也從貝齊聲經文作賫俗字訛謬也因變古文[絫-糸+(企-止+頁)]為賫)</span>。</p>
<p>門閫<span class='note-inline'>(坤穩反鄭注禮記云閫門限也說文闕閫字而有闑及榍字物雖是一而多名門閾門閾門榍門砌皆門限也俗呼門砌因以石作遂音砌為切閾韋逼反闑魚烈反㨝先結反穩溫本反也)</span>。</p>
<p>倮者<span class='note-inline'>(華瓦反借音字也本音盧果反顧野王曰脫衣露袒也從人果聲經文作羸亦作裸或從身作躶皆赤體也)</span>。</p>
<p>盲瞽<span class='note-inline'>(莫耕反說文目無眸子也從目從亾省聲也下音鼓說文目但有眣曼曼如鼓皮曰瞽從目鼓聲)</span>。</p>
<p>聾聵<span class='note-inline'>(上祿東反耳無聞也見桂苑下瓦恠反考聲聵極聾也從耳貴省聲也經文從目作瞶非也)</span>。</p>
<p>貧窶<span class='note-inline'>([公*(內-入+人)]麌反具字上聲說文云貧無財以備禮曰窶從縷省也)</span>。</p>
<p>摧過咎<span class='note-inline'>(求有反考聲云咎罪也怒也病也出古文咎字從卜從口久聲也)</span>。</p>
<p>澄粹<span class='note-inline'>(雖酢反廣雅粹純也周易純粹精也字書精微也說文從米卒聲也)</span>。</p>
<p>廛肆<span class='note-inline'>(上長連反玉篇云市中空地也下音四孔注尚書云肆陳也杜注左傳云肆列也陳列貨物於市字書云居舍也從長聿省聲也)</span>。</p>
<p>斟酌<span class='note-inline'>(上章任反賈逵注國語云斟取也酌行也說文酌勺也從斗甚聲也)</span>。</p>
<p>據[田/(十-一+(前-刖))]牀<span class='note-inline'>(居御反考聲據安也所依也韻英按也從手豦聲音渠說文從虍音乎從豕經文作據俗謬也又說卑字從甲從左字統云稱卑云於左者卑也牀字從木從爿音牆)</span>。</p>
<p>鑒徹<span class='note-inline'>(上革陷反玉篇鏡也廣雅照也或作鑑下廛列反考聲通也說文從彳丑尺反從育從支經從去從曰非也)</span>。</p>
<p>謦欬<span class='note-inline'>(上輕郢反下康愛反反字指謦欬通咽喉氣也欬嗽聲)</span>。</p>
<p>暨乎<span class='note-inline'>(渠義反韻英云暨至亦訶也從且既聲也)</span>。</p>
<p>險詖<span class='note-inline'>(彼寄反蒼頡篇云諂佞也廣雅慧也說文辯諭)</span>。</p>
<p>悕望<span class='note-inline'>(上希字說文作希下冈方反從月月音月從壬亾聲也)</span>。</p>
<p>恐愶<span class='note-inline'>(恐字從心[工*丮]聲音拱[工*丮]字從丮工聲音戟經作恐訛也下香葉反尚書曰愶從冈治廣雅愶怯也顧野王云以威力恐愶也正從三力經從三刀謬也)</span>。</p>
</div>
<div class='div-other'><a id='mulu513' />
<p class='h2'>大寶積經第五十九卷</p><p>歎羨<span class='note-inline'>(涎箭反韓詩羨願也考聲愛也慕也說文貪欲也從美音眉彼反㳄聲也㳄音夕延反口液也從水從欠今俗用從羊從次作羨非也)</span>。</p>
<p>稸用<span class='note-inline'>(丑六反考聲云稸積也從禾畜聲也經有單作畜者許六反於義亦通也)</span>。</p>
<p>重檐<span class='note-inline'>(擔濫反古今正字云舉也說文負也從手詹省聲或作[仁-二+(六/言)])</span>。</p>
<p>如犀<span class='note-inline'>(音西獸名也爾雅云犀似豕郭璞注云形如水牛猪頭大腹庳脚足有三蹄黑色三角一在頂上一在鼻上鼻上者名為食角好食棘刺亦有一角者經喻一角說文從牛從尾省)</span>。</p>
<p>淩懱<span class='note-inline'>(上凌字借用從水水名也宜從力作陵正也下眠結反考聲輕㑥也從心蔑聲經文單作蔑非也說文又說蔑字從戍[蔑-戍]聲[蔑-戍]取音眠結反同上也)</span>。</p>
<p>陿劣<span class='note-inline'>(咸甲反從阜從匧經文從犬作狹非本字前文已具釋匧音謙葉反也)</span>。</p>
</div>
<div class='div-other'><a id='mulu514' />
<p class='h2'>大寶積經第六十卷<span class='note-inline'>(無可音訓者)</span></p></div>
<div class='div-other'><a id='mulu515' />
<p class='h2'>大寶積經第六十一卷<span class='note-inline'>(菩薩見實三昧會第十六十六卷經)</span></p><p>迦盧陁夷<span class='note-inline'>(正梵音云迦引路娜引以舊曰迦留陁夷阿羅漢名也)</span>。</p>
<p>千載<span class='note-inline'>(才賴反載車載也順俗訛語為在字也)</span>。</p>
<p>溉灌<span class='note-inline'>(上飢義反下官喚反)</span>。</p>
<p>棘刺<span class='note-inline'>(上矜嶷反說文從並二朿朿音次經從二束訛也下音次說文從刀從朿經從夾非也棗音早重二朿俗從二朿非)</span>。</p>
<p>膺平<span class='note-inline'>(憶凝反蒼頡篇云二乳上骨也漢書韋昭曰胷四面高中心下處曰膺說文膺胷也從肉雁聲或從骨作膺古字也)</span>。</p>
<p>傭纖<span class='note-inline'>(丑龍反考聲上下均也韻英直也說文均直也從人庸聲經從月作傭俗字也下相閻反廣雅纖微也說文細也從糸韱聲也或從女作孅韱音尖經從截非也)</span>。</p>
<p>鹿<span class='corr'>[跳-兆+專]</span><span class='note-inline'>(常耎反)</span>。</p>
<p>所漂<span class='note-inline'>(匹遙反)</span>。</p>
<p>劒矟<span class='note-inline'>(音朔考聲云長矛曰矟也)</span>。</p>
<p>蔽諸<span class='note-inline'>(卑袂反說文小草皃從草敝聲)</span>。</p>
<p>原隰<span class='note-inline'>(尋立反爾雅下溼曰隰言其墊溼也或作漝俗字也墊音居也)</span>。</p>
<p>蓊欝<span class='note-inline'>(上屋孔反下蘊律反俗字也考聲云蓊欝草木盛皃也)</span>。</p>
<p>寶礦<span class='note-inline'>(瓜猛反鄭注周禮云金玉未成器也考聲亦云銅䥫等璞或作礦磺說文從金廾聲廾音同上也)</span>。</p>
<p>綢雨<span class='note-inline'>(逐留反廣雅綢纏也韜也考聲纏束也從糸周聲或作稀稠之稠為稠字於義亦通也)</span>。</p>
<p>旌鼓<span class='note-inline'>(上積盈反或作矜爾雅注旄首曰旌郭璞云戴旄於竿頭杜注左傳云旌章也賈注國語云旌表也顧野王云凡旄者旄牛尾也施於幢旗之端如今有旆也旄音毛說文游車載旌所以精進士卒也從於音偃從生生聲也下音古鼓者所以警眾也周禮有六鼓雷靈路鼖（扶文）鼛（公刀）[(普-(美-(王/大)))/鼓]（廷刃）易曰鼓動也震音也鄭注儀禮擊也白虎通曰鼓者坎之氣也說文鼓郭也從壴（竹句）從支經文從皮作皷俗字非也)</span>。</p>
<p>悒慼<span class='note-inline'>(上音立反蒼頡篇云悒悒不舒之皃也說文不安也形聲字下請亦反或作慽何休注公羊傳云痛也鄭注論語云多憂懼也說文慽憂懼也又解戚字從戊音千月反尗聲也尗音[?*十])</span>。</p>
<p>自浴并浴他<span class='note-inline'>(經本多作浴池非也書寫人誤也他字為正)</span>。</p>
<p>綫金<span class='note-inline'>(先箭反或作線說文縷也從糸戔聲俗作綖非也)</span>。</p>
</div>
<div class='div-other'><a id='mulu516' />
<p class='h2'>大寶積經第六十二卷</p><p>甛美<span class='note-inline'>(上亭閻反考聲甘也說文美也從舌甘會意字也或作甜一也下眉鄙反說文味甘也從羊從大在音之中羊者給厨膳之大甘也故從羊從大會意字耳)</span>。</p>
<p>鞍韀<span class='note-inline'>(上鞍字亦作鞌下剪前反正作韉說文作韉鞌替氈也)</span>。</p>
<p>鞦轡<span class='note-inline'>(上七遊友馬紂也或作䋺鞧皆一也下悲媚反馬勒也從絲從叀叀音衛經中從車從口作轡俗字也)</span>。</p>
<p>鞾帽<span class='note-inline'>(暉迦反韻詮云有頸履也字書云胡屩也屩音羗嬌反考聲正體作㞜經作靴鞾靴並俗字也下毛報反或作帽考聲頭衣也說文小兒及蠻夷頭衣也本作冒今隸書從巾冒聲也)</span>。</p>
<p>神龜<span class='note-inline'>(愧韋反水介蟲也周禮有六龜尒雅有十龜此則第一神龜也說文云外骨而內肉從它象形以鼉為雄黿鼈黽類皆從它也)</span>。</p>
<p>舊鼈<span class='note-inline'>(卑滅反水蟲名也說文從黽音猛敝聲也經中多從魚或從黽作鱉鼈皆非也)</span>。</p>
<p>髻鬉<span class='note-inline'>(上音計又音結鄭玄云結髮也今經文纏結馬之鬉尾也下音宗考聲云馬巤也又作巤[髟/公/心]音獵)</span>。</p>
<p>旒蘇<span class='note-inline'>(上音流考聲云旒蘇旗脚也今以垂珠帶為旒蘇象冕旒也古文作㐬象形字也)</span>。</p>
<p>硨磲<span class='note-inline'>(上音車下音渠廣雅硨磲石寶也次於玉也)</span>。</p>
<p>盛髮之帒<span class='note-inline'>(音大考聲囊也從巾經作袋俗字也)</span>。</p>
<p>門閫<span class='note-inline'>(坤本反鄭注禮記云閫門限也說文從木作[木*閫]形聲字也)</span>。</p>
<p>門樞<span class='note-inline'>(衝朱反考聲云門扇轉處也今呼為門肘亦曰轉肘舊音義云門臼恐非也廣雅樞本也韓詩樞機者制動之主從木區聲也)</span>。</p>
<p>櫨栱<span class='note-inline'>(魯都反說文薄櫨柱上枅音[一/(尸@肉)]蒼頡篇云柱上木也下恭擁反柱上承斗之曲木也象人之栱因以為名俗呼或為去聲也)</span>。</p>
<p>黃柄<span class='note-inline'>(兵命反鄭注周禮云柄所以秉執也賈逵曰柄權也說文柄柯蒼頡篇柄尿也廣雅柄柱也從木丙聲尿音勑利反也)</span>。</p>
<p>奪聽<span class='note-inline'>(上徒活反下體廷反考聲耳聞也說文聆也從悳音得從耳壬聲壬音天郢反)</span>。</p>
<p>璫[車*豦]<span class='note-inline'>(上音當埤蒼璫克耳也釋名云穿耳施珠曰璫下音渠耳[車*豦]也考聲云[車*豦]車輪也案耳[車*豦]似輪西國國王及貴勝皆以金銀妙寶作耳[車*豦]著穿耳之處猶如寶輪以雜寶廁其間以為嚴飾經文作渠借用)</span>。</p>
<p>跋墀<span class='note-inline'>(上蒲未反下音遲舊云婆雉皆梵語訛略不切也此即阿修羅王名也正梵音云嚩抳嚩音無割反抳音尼里反此無正翻故存梵語舊譯云縛常居修羅軍眾之前因戰敗惡為帝釋所縛因誓得脫故以為名)</span>。</p>
<p>踟蹰<span class='note-inline'>(上雉知反下柱誅反考聲云踟蹰猶俳佪也或作躊躇上音籌下音除廣雅躊躇猶豫也考聲云躊躇不即行也毛詩傳曰躊躇猶躑䠱也踟蹰與躊躇方言輕重有異其心疑未定其義一也二字並從足形聲字也)</span>。</p>
</div>
<div class='div-other'><a id='mulu517' />
<p class='h2'>大寶積經第六十三卷</p><p>三摩跋提<span class='note-inline'>(梵語也此云善定或云妙定或云三摩鉢底或云三摩鉢多皆梵語訛也)</span>。</p>
<p>睡寤<span class='note-inline'>(上垂累反蒼頡篇云欲臥也說文坐寐也形聲字也累音類下音悟毛詩傳曰寤覺也覺音教說文寐覺而有言曰寤從㝱吾省聲或作害略也經從穴從心作寤非也正體從宀從爿)</span>。</p>
<p>厭足<span class='note-inline'>(伊閻反或作猒)</span>。</p>
<p>鉤欄<span class='note-inline'>(上古侯反下音闌或名欄楯楯音順)</span>。</p>
<p>尋梁<span class='note-inline'>(祥淫反前文已具釋下力強反尋梁者今之鉤欄上尋杖木也說文梁字從水從田從木古文從水從本從木作渿經從氷非也)</span>。</p>
<p>曲櫺<span class='note-inline'>(歷亭反說文楯為欄檻也櫺為楯間子也俗呼摠名鈎欄也)</span>。</p>
<p>碼碯<span class='note-inline'>(上音馬下音惱石寶之絕妙者次於玉或有斑文玉之類形聲字)</span>。</p>
<p>硨磲<span class='note-inline'>(上音車下音渠石寶也鮮白色次於白玉形聲字也)</span>。</p>
<p>㖶羅婆那<span class='note-inline'>(上嬰奚反經作哂誤也梵語白象王名也天帝釋常所乘具足神通知機變化善隨天主之意也)</span>。</p>
<p>繮鞚<span class='note-inline'>(居良反說文馬紲也從糸畺聲也或從革作韁亦正紲音思列反下苦貢反埤蒼云馬勒也)</span>。</p>
<p>鶬鵠<span class='note-inline'>(上錯岡反郭璞注尒雅云創鴰鴰音栝聲類作鶬下紅穀反一名黃鵠比翼一舉千里或曰鴻鵠俗呼為紅鶴皆形聲字也)</span>。</p>
</div>
<div class='div-other'><a id='mulu518' />
<p class='h2'>大寶積經第六十四卷</p><p>椽柱<span class='note-inline'>(長攣反考聲屋椽也說文榱也秦謂之椽周謂之榱齊魯謂之桷從木[(┐@一)/豕]聲也或作槫[(┐@一)/豕]音池戀反榱音衰桷音角)</span>。</p>
<p>般籌緘婆羅石<span class='note-inline'>(忉利天中寶石名也其石柔耎光潤妙好端嚴天宮上寶也緘音監咸反也)</span>。</p>
<p>㓷耳<span class='note-inline'>(宜冀反孔注尚書云㓷割也鄭注周禮云截其鼻或作劓亦同從刀臬聲臬音魚列反據文勢合用刵字音而至反)</span>。</p>
<p>駿疾<span class='note-inline'>(遵峻反韻英云良馬也考聲云馬疾也長也尒雅駿速也郭璞注穆天子傳云馬美稱也說文馬之良材者從馬從峻省又音俊義同)</span>。</p>
<p>貪駛<span class='note-inline'>(師事反蒼頡篇云駛疾也韻英云急速也考聲云馬行疾也古今正字從馬史聲也)</span>。</p>
</div>
<div class='div-other'><a id='mulu519' />
<p class='h2'>第六十五卷<span class='note-inline'>(無字可音訓)</span></p></div>
<div class='div-other'><a id='mulu520' />
<p class='h2'>大寶積經卷第六十六</p><p>麒麐<span class='note-inline'>(上渠宜反下力陳反蒼頡篇云牝曰麒壯曰[塵-土+(土/(八@(戉-戈)))]說文仁獸也[塵-土+(土/(八@(戉-戈)))]身牛尾一角經意比喻一角經文中二字並從馬作騏驎甚非也乃是班驪馬也今俗呼為連錢驄殊非瑞獸也書寫之類不達本字妄作誤用耳從鹿從吝正也)</span>。</p>
</div>
<div class='div-other'><a id='mulu521' />
<p class='h2'>大寶積經第六十七卷</p><p>沮壞<span class='note-inline'>(疾預反又音即預反沮溼也下懷恠反說文壞敗也從土褱聲也)</span>。</p>
<p>對治<span class='note-inline'>(上對字說文從華音牀學反從土從寸俗用從至非也下音馳字書治理也或去聲)</span>。</p>
<p>䬸食<span class='note-inline'>(倉單反說文吞也從食[餐-食]聲也[餐-食]音殘或從水作湌經文從冫音氷非也下食字上非從人下非從良說文從亼精入反從皂彼立反經從人良俗字也)</span>。</p>
<p>餚膳<span class='note-inline'>(上効交反俗字也正作肴鄭箋詩云謂菹醢也非穀而食之曰肴顧野王云美味果蓏也說文啖也從肉爻聲也下音膳鄭玄曰膳善也膳羞善食也膳進也說文食也從肉善聲也)</span>。</p>
<p>鼓聲<span class='note-inline'>(音古說文從壴音陟句反從支經從皮作皷非也)</span>。</p>
</div>
<div class='div-other'><a id='mulu522' />
<p class='h2'>大寶積經第六十八卷</p><p>刖鼻<span class='note-inline'>(五刮反又音月鄭玄注周禮云刖斷足案此國古之肉刑斷足也譯經者誤用也前六十四卷中已誤書㓷耳案本文合書刵音而至反截耳刑名也書寫人不審也劓鼻刖足是其本字)</span>。</p>
<p>鞭打<span class='note-inline'>(必綿反字書擊也撻也)</span>。</p>
<p>杖刺<span class='note-inline'>(清亦反經作㓨俗字也)</span>。</p>
<p>切膾<span class='note-inline'>(古外反割也細切肉也)</span>。</p>
<p>鎚擣<span class='note-inline'>(墜追反考聲槌擊也持也打䥫鎚也摘也亦作槌椎下刀老反考聲舂也說文以手椎擣也一云築也從手壽省聲或作捯或作搗)</span>。</p>
<p>蹉蹹<span class='note-inline'>(上倉何反相切蹉也字書蹵也下談合反廣雅履也說文踐也有作踏非也)</span>。</p>
<p>嚴酢<span class='note-inline'>(上嚴劍反借用字正作驗下倉固反酸也有作醋俗字也)</span>。</p>
<p>火炙<span class='note-inline'>(征亦反廣雅炙熱也漢書大暑之所炙說文炮肉也從肉在火上也)</span>。</p>
<p>桃目<span class='note-inline'>(眺遙反聲類挑抉也淵悅反說文撓也從手兆聲也)</span>。</p>
<p>矛矟<span class='note-inline'>(上謨侯反韻英音暮蒲反兵仗也說文矛也建於兵車長二丈象形字也或作矛古字也經文作鉾俗字謬也正作矛諸字書並無此鉾字下霜捉反考聲云長矛也從矛肖省聲)</span>。</p>
</div>
<div class='div-other'><a id='mulu523' />
<p class='h2'>大寶積經第六十九卷</p><p>寱語<span class='note-inline'>(音藝集訓云睡語也聲類睡中不覺妄言也廣雅睡驚也說文暝言也從㝱省臬聲也臬音魚列反有從穴作寱非也)</span>。</p>
<p>寐寤<span class='note-inline'>(上彌庇反下吾固反韓詩寐息也玉篇眠熟也蒼頡篇覺而有言曰寤前文已具釋說文並從㝱省未吾皆聲也或有從穴或從忄作寐寤皆非也上從宀音綿左從爿音墻)</span>。</p>
<p>膠黏<span class='note-inline'>(上狡爻反考工記說有諸膠鹿膠白馬膠赤白牛膠大赤鼠膠黑魚膠餌犀膠黃鄭云皆煮其皮作之顧野王曰膠所以連綴物令相黏著也說文呢也作之以皮從肉謬聲也下女廉反考聲云黏固也蒼頡篇黏合也說文相著也從黍占聲也經文從米作粘俗字也)</span>。</p>
<p>於㲉<span class='note-inline'>(苦角反字書云鳥卵皮也從卵殼聲也)</span>。</p>
</div>
<div class='div-other'><a id='mulu524' />
<p class='h2'>大寶積經第七十卷</p><p>不眴<span class='note-inline'>(玄絹反考聲眴視也從目旬聲也旬音縣從目經文從旬非也有不曉之徒音舜者非也皆不達本文也)</span>。</p>
<p>雨淹<span class='note-inline'>(奄尖反考聲淹漬也敗也從水奄聲也)</span>。</p>
<p>躁動<span class='note-inline'>(遭奧反鄭注論語云躁不安靜也動也)</span>。</p>
</div>
<div class='div-other'><a id='mulu525' />
<p class='h2'>大寶積經第七十一卷<span class='note-inline'>(菩薩見實三昧會)</span></p><p>腥臭<span class='note-inline'>(昔精反或作胜孔安國注尚書云胜殠也說文犬膏臭也從肉星聲也)</span>。</p>
<p>枝蔓<span class='note-inline'>(武飯反毛詩傳曰蔓延也廣雅云苗長也說文葛屬從草蔓聲也)</span>。</p>
</div>
<div class='div-other'><a id='mulu526' />
<p class='h2'>大寶積經第七十二卷</p><p>治差<span class='note-inline'>(長尼反下策界反)</span>。</p>
<p>未逮<span class='note-inline'>(唐奈反爾雅及也)</span>。</p>
<p>嘶破<span class='note-inline'>(先奚反嘶亦破也)</span>。</p>
<p>戰悚<span class='note-inline'>(粟勇反考聲云心不安也驚也從心束省聲)</span>。</p>
<p>釜鑊<span class='note-inline'>(扶武反炊器也下戶郭反廣雅鑊鼎也有足曰鼎無足日鑊從金蒦省聲蒦從廾從隻)</span>。</p>
<p>鉾矟<span class='note-inline'>(上莫侯及俗字也正作矛象形字也考工記酋矛說文長二丈建於兵車也下所卓反廣雅矟亦矛也埤蒼丈八矛也從矛肖聲)</span>。</p>
<p>憘以<span class='note-inline'>(喜記反韻英憘好也或作憙同)</span>。</p>
<p>剜掘<span class='note-inline'>(烏完反埤蒼剜剈也恚緣反下群蔚反廣雅掘斸也誅錄反穿也考聲斲也從手屈聲斲音卓)</span>。</p>
<p>欠㰦<span class='note-inline'>(音去埤蒼云張口頻伸也)</span>。</p>
<p>空噍<span class='note-inline'>(樵曜反玉篇噍爵也蒼頡篇云咀也凡物無有孑遺名為噍類齊人語也)</span>。</p>
<p>裸形<span class='note-inline'>(盧果反俗字也正體作臝從羸省中從果韻詮云赤體也或從衣從[袖-由+羸]或從人作倮或從身作躶皆赤體袒衣也時俗音為華寡反)</span>。</p>
<p>挾怨<span class='note-inline'>(嫌頰反爾雅挾藏也考聲藏於掖也說文持也心持於怨不忘也從手夾聲也)</span>。</p>
</div>
<div class='div-other'><a id='mulu527' />
<p class='h2'>大寶積經第七十三卷</p><p>深邃<span class='note-inline'>(尸任反字書深測也說文從水罙聲罙音與上同下雖醉反說文邃深遠也從穴遂聲)</span>。</p>
<p>脬膜<span class='note-inline'>(上普包反小膓中盛小便器也見三蒼經文有從包作胞非也下音莫說文肉間膜也從肉莫聲)</span>。</p>
<p>腦胲<span class='note-inline'>(改亥反足大指毛下肉又云頰肉也從肉亥聲)</span>。</p>
<p>至跨<span class='note-inline'>(苦霸反俗字也正體從骨從果作髁文字集略云髀上骨也古文作[尸@果]蒼頡篇云兩股也說文髀也從骨果省聲)</span>。</p>
<p>至[跳-兆+專]<span class='note-inline'>(遄耎反字書[跳-兆+專]足䠊膓也從足專聲也)</span>。</p>
<p>餳餔<span class='note-inline'>(餳音唐考聲云飴和糤也說文夕盈反米櫱煎成也下餔音捕考聲云米翻也亦作哺口中嚼食與小兒也說文音晡日加申時食也從食甫聲)</span>。</p>
<p>孔竅<span class='note-inline'>(輕叫反考聲云竅亦孔也說文空也隙也從穴敫聲也或作噭)</span>。</p>
</div>
<div class='div-other'><a id='mulu528' />
<p class='h2'>大寶積經第七十四卷</p><p>味饌<span class='note-inline'>(音撰俗字也正體雖作餕古字不行用馬融注論語云饌飲食也鄭玄注儀禮云饌陳也廣雅進也說文具食也從食巽也巽音酸困反也)</span>。</p>
<p>苦瓠<span class='note-inline'>(胡故反考聲云瓜瓠也郭璞注尒雅云瓠[弗/瓜]也味苦者有毒不堪食可入藥用說文匏也從瓜夸聲也夸音呼故反)</span>。</p>
<p>枸奢得子及絍婆子<span class='note-inline'>(此等皆梵語樹名也其葉苦可煮為飲治頭痛疾即此國苦<span class='corr'>楝</span>是苦檀之類也紝女林反<span class='corr'>楝</span>音練也)</span>。</p>
</div>
<div class='div-other'><a id='mulu529' />
<p class='h2'>第七十五卷<span class='note-inline'>(無可音訓者)</span></p></div>
<div class='div-other'><a id='mulu530' />
<p class='h2'>大寶積經第七十六卷</p><p>摩抆<span class='note-inline'>(聞粉反韻英云修拭也摸也或作括亦通)</span>。</p>
<p>穅[禾*會]<span class='note-inline'>(上元即反郭璞注爾雅云米皮也說文穀皮也從禾康聲也或從米亦通下口外反字書麤皮字統亦云粗糠也穀皮也說文糠也從禾會聲也)</span>。</p>
<p>銅鐷<span class='note-inline'>(閻接反考聲云釘鐷也玉篇云齊人為鐷為鐷鏶音集典說云金銀銅鐵皆有鐷唐初避廟諱改世作[鉸-父+(ㄙ/木)])</span>。</p>
</div>
<div class='div-other'><a id='mulu531' />
<p class='h2'>第七十七卷<span class='note-inline'>(富樓那會第十七三卷經羅什譯　此卷無可音訓者)</span></p></div>
<div class='div-other'><a id='mulu532' />
<p class='h2'>大寶積經第七十八卷</p><p>[怡-台+龍]悷<span class='note-inline'>(上祿董反諸字書中並無從人作者應是譯經者以意作之相傳音也唯綦韻中從心作[怡-台+龍]下音麗義說云[怡-台+龍]戾者掘強咈戾難調伏也並從心經從人非也)</span>。</p>
<p>憒鬧<span class='note-inline'>(上戶外古外二反下音拏効反從市從人經作[丙-一+〦]不成字)</span>。</p>
<p>鬚髮<span class='note-inline'>(上音須俗字也本字只作須說文從頁頁頭從彡音衫彡眾毛也時用須字從水作湏非也湏乃是古文[(水/水)*頁]字也音悔下蕃韈反顧野王云首上毛也說文髮根也從髟犮聲也古文作頗頁音頡犮音蒲末反髟必遙反)</span>。</p>
<p>肌肥<span class='note-inline'>(上幾冝反下費微反)</span>。</p>
<p>啼泣<span class='note-inline'>(上弟泥反俗字也正作嗁玉篇云哭無常節也或作諕說文號也從口虒聲虒音梯也)</span>。</p>
</div>
<div class='div-other'><a id='mulu533' />
<p class='h2'>大寶積經第七十九卷</p><p>賈客<span class='note-inline'>(上音古杜注左傳云賈賣也鄭玄云居賣也字書云坐販曰貿音為假者非也)</span>。</p>
<p>隘道<span class='note-inline'>(櫻介反廣雅隘陿也急也鄭注禮記云陋也從阜益聲也或作阸杜預曰地險不平也從阝戹聲也戹音厄)</span>。</p>
<p>纏裹<span class='note-inline'>(長連反考聲云繞也束也說文約也從糸廛聲也下音果顧野王曰裹猶苞也說文纏也上下從衣中間從果聲也)</span>。</p>
<p>[爿-〡+(序-予+創)]瘢<span class='note-inline'>(上楚霜反考聲云作瘡也說文作刃古字也或作創下拔[暯-旲+雨]反考聲痕也從疒槃聲疒音女厄反瞞音莫安反)</span>。</p>
<p>箭矟<span class='note-inline'>(霜捉反)</span>。</p>
<p>蹇陁達多<span class='note-inline'>(梵語是提婆達多眷屬等五百比丘名也)</span>。</p>
</div>
<div class='div-other'><a id='mulu534' />
<p class='h2'>大寶積經第八十卷<span class='note-inline'>(護國菩薩會第十八兩卷經崛多三藏譯)</span></p><p>傭纖<span class='note-inline'>(丑龍反考聲云上下均也韻英云直也從人庸聲經從月非也下息尖反微細)</span>。</p>
<p>佷戾<span class='note-inline'>(上音恨下禮計反)</span>。</p>
<p>擯出<span class='note-inline'>(必胤反莊周云擯弃也落也逐出也從手賓聲經從人作儐非也義訓不相應錯用也)</span>。</p>
<p>劇苦<span class='note-inline'>(渠逆反)</span>。</p>
<p>不餐<span class='note-inline'>(倉單反考聲云噉也說文吞也從食[餐-食]聲或從水作湌經從冫非也[餐-食]音殘也)</span>。</p>
<p>焚燎<span class='note-inline'>(聊曜反韻英云燔世照也說文放火也從火尞聲也)</span>。</p>
<p>王募<span class='note-inline'>(模布反韻英云召也考聲廣求也從力莫聲)</span>。</p>
<p>黐膠<span class='note-inline'>(上恥知反考聲云黏也擣木皮為之可以捕鳥獸從黍离聲也离音癡經從离誤也)</span>。</p>
<p>高崖<span class='note-inline'>(牙皆反考聲云山澗邊險岸也從山厓聲厓音同上)</span>。</p>
</div>
<div class='div-other'><a id='mulu535' />
<p class='h2'>大寶積經第八十一卷<span class='note-inline'>(護國菩薩會)</span></p><p><span class='corr'>无</span>猒<span class='note-inline'>(伊鹽反字書犬甘肉也從甘從肉從犬會意字也)</span>。</p>
<p>繫閉<span class='note-inline'>(鷄詣反顧野王云拘束也留滯也鄭玄曰連綴也從糸毄省聲說文閉字從扌經文從下俗字也)</span>。</p>
<p>牢獄<span class='note-inline'>(上音勞說文云閉養牛羊圈也從牛從舟省舟取四周帀也俗用從穴非也下愚錄反顧野王曰相與諍訟也囚繫之所因名為獄鄭玄注周禮云爭財曰訟爭罪曰獄說文從犾音銀二犬所以吠守也會意字也)</span>。</p>
<p>妒嫉<span class='note-inline'>(都固反下秦栗反王逸注楚詞云害賢曰嫉害色曰妒說文婦妒夫也從女戶聲俗用從后或從石者並非也嫉亦形聲字)</span>。</p>
<p>杯器<span class='note-inline'>(配盃反考聲云瓦器未燒者也或作砙也)</span>。</p>
<p>嬉戲<span class='note-inline'>(上虛紀反蒼頡篇戲笑也下喜義反毛詩傳曰戲逸豫也尒雅謔也郭璞云啁也說文從戈䖒聲也䖒字從豆作虛音虛冝反經從虛從弋作戱非也)</span>。</p>
<p>牀敷<span class='note-inline'>(上狀㽵反說文從木從爿經作床不成字下芳夫反考聲敷施也布也說文從攴普卜反尃聲也尃字從甫從寸經從甫音專下從万並俗字非正體也)</span>。</p>
<p>氈褥<span class='note-inline'>(上之然反下音辱考聲云杵毛為之曰氈以繒彩衣之曰褥也)</span>。</p>
<p>輦轝<span class='note-inline'>(上連展反考聲云駕人曰輦輦轝也說文人輓車也從車㚘（音伴）在車前引之曰輦下與曙反又音輿說文乘人而行曰轝從車從與省聲平去二音惣通也)</span>。</p>
<p>[((彰-章)/立)*頁]乘<span class='note-inline'>(上相踰反說文須待也從立從彡音衫從頁今經文多從水作須非也是水名非[((彰-章)/立)*頁]字也)</span>。</p>
<p>鸚鵡<span class='note-inline'>(上鳥耕反下音武綠色鳥也郭璞注山海經云扶南外有五色鸚鵡亦有純白者大如鷹足有四指前後各二能學人語曲禮曰鸚鵡能言不離飛鳥並形聲字也從嬰武皆聲嬰從二貝也)</span>。</p>
<p>鸜鵒<span class='note-inline'>(上具俱反亦從句作鴝下音欲鴝鵒鳥如百舌鳥黑色唯兩翼有斑白銀前觜上有毛角別也異苑曰五月五日剪[鸚-女+隹]鵒舌即能學人語淮南子云鴝鵒一名寒鼻說文並形聲字也又云[鸚-女+隹]鵒不過泲水也)</span>。</p>
<p>鴻鸖<span class='note-inline'>(上音紅隨陽鳥也毛詩傳云大曰鴻小曰鴈皆水鳥鵝屬也下何各反有白鶴瑞鳥也仙人所乘壽皆千歲又有紅鶴凡鳥也所在皆有蒼紅色一名鴻鵠形如鶴而小亦水鳥也)</span>。</p>
<p>俱繫羅<span class='note-inline'>(舊云俱枳羅梵語西國鳥名此國無)</span>。</p>
<p>顦顇<span class='note-inline'>(上情遙反下情遂反或作憔悴瘦惡也)</span>。</p>
<p>悵悏<span class='note-inline'>(勅亮反蒼頡篇云惆悵失志也說文云悵即悵望也下殃亮反廣雅悏強也說文不服也並形聲字)</span>。</p>
<p>皮囊<span class='note-inline'>(諾郎反考聲云有底袋也)</span>。</p>
<p>筋骨<span class='note-inline'>(上音斤從竹從肉從力說文云肉之力也有從草從月非也)</span>。</p>
<p>浚流<span class='note-inline'>(詢俊反考聲云水急流也或作濬下流字從水從云從[巟-亡])</span>。</p>
<p>㵱沒<span class='note-inline'>(上匹遙反說文漂浮也或作漂下沒字說文從旻聲也旻音沒)</span>。</p>
<p>戰慄<span class='note-inline'>(音栗)</span>。</p>
<p>臂傭<span class='note-inline'>(丑龍反均直也)</span>。</p>
<p>右脇<span class='note-inline'>(香業反從肉從三力從三刀者非也)</span>。</p>
</div>
<div class='div-other'><a id='mulu536' />
<p class='h2'>大寶積經第八十二卷<span class='note-inline'>(郁伽長者會第十九一卷經魏康僧)</span></p><p>常聽<span class='note-inline'>(去聲從壬)</span>。</p>
<p>郁伽<span class='note-inline'>(億六反梵語菩薩名也)</span>。</p>
<p>荷擔<span class='note-inline'>(上音何下都甘反負也)</span>。</p>
<p>橋船<span class='note-inline'>(渠妖反水梁也從木喬聲喬字從夭船字從沿省也)</span>。</p>
<p>謿譁<span class='note-inline'>(上䝖交反或作嘲嘲謔也䝖音吒狡反從[豕-一+爪]從爪下音花桂苑云喧噪)</span>。</p>
<p>牽[爿-〡+(序-予+((圭*刃)/手))]<span class='note-inline'>(上啟堅反說文牽引也從玄下從牛下昌世反顧野王云[病-丙+挈]猶牽也說文云引而縱也或作掣俗字也今經作抴誤也)</span>。</p>
<p>財賄<span class='note-inline'>(灰退反考聲賄財也或作晦也)</span>。</p>
<p>躑躅<span class='note-inline'>(鄭劇反下重局反躑躅猶徘徊也不進也跳躍也)</span>。</p>
<p>貓伺<span class='note-inline'>(卯包反本音苗獸名也考聲云大蟲之淺毛者曰虥貓也形狀大小一似人家所養貓今捕鼠者也說文從[豕-一+爪]從苗今經文從犬作猫俗字也[豕-一+爪]音雉)</span>。</p>
<p>讁罸<span class='note-inline'>(知革反毛詩傳曰謫責也郭注方言云相責怒也罪過也從言適聲也或作謫下音伐從罒從討)</span>。</p>
<p>梯隥<span class='note-inline'>(上體奚反考聲云隥也可以登也下當亘反考聲隥履也仰也)</span>。</p>
<p>阿練兒<span class='note-inline'>(梵語虜質不妙舊云阿蘭若唐云寂靜處也)</span>。</p>
</div>
<div class='div-other'><a id='mulu537' />
<p class='h2'>大寶積經第八十三卷<span class='note-inline'>(無盡伏藏會第二十兩卷經菩提流志三藏譯)</span></p><p>懇惻<span class='note-inline'>(上康恨反廣雅懇誠也信也從心貇聲貇音同上下初側反廣雅惻愴也說文悲痛也從心則聲)</span>。</p>
<p>蠶繭<span class='note-inline'>(上藏含反周禮仲春詔后師內外命婦始蠶於北郊考聲云吐絲蟲名也說文姙絲蟲也從䖵替聲也下堅顯反禮記世婦卒蠶奉繭以示于君蠶事既登奉繭稱絲說文云繭蠶衣也從糸從虫從繭者或作絸古字也)</span>。</p>
<p>綜習<span class='note-inline'>(宗宋反考聲云兼也攢絲而[利-禾+糸]之也說文機縷持絲交者曰綜從糸宗聲也)</span>。</p>
<p>纔見<span class='note-inline'>(在來反考聲云蹔也)</span>。</p>
</div>
<div class='div-other'><a id='mulu538' />
<p class='h2'>大寶積經第八十四卷</p><p>姦詐<span class='note-inline'>(諫顏反蒼頡篇云姦偽也說文私也或作奸亦同)</span>。</p>
<p>掣繩<span class='note-inline'>(闡熱反又音昌制反今取初音說文云引而縱也從手制聲也或作[病-丙+挈]或作摯下常仍反索也)</span>。</p>
</div>
<div class='div-other'><a id='mulu539' />
<p class='h2'>大寶積經第八十五卷<span class='note-inline'>(幻師跋陁會第二十一一卷經菩提流志三藏譯)</span></p><p>較試<span class='note-inline'>(上音角考聲云較略也鄭玄云較見也尒雅宜也廣雅明也或作挍古文俗)</span>。</p>
<p>遍澍<span class='note-inline'>(朱樹反考聲時雨普澍也從樹省聲也經文從<span class='corr'>雨</span>霔非也乃是筆誤及書寫之徒率意妄作元無此字也)</span>。</p>
</div>
<div class='div-other'><a id='mulu540' />
<p class='h2'>大寶積經第八十六卷<span class='note-inline'>(大神變會第二十二兩卷經流志三藏譯)</span></p><p>躡金屣<span class='note-inline'>(上女輒反方言躡登也說文踏也下音史考聲云履之不躡跟者也亦作縰䩥[革*徙]案經即西國革屣也)</span>。</p>
</div>
<div class='div-other'><a id='mulu541' />
<p class='h2'>大寶積經第八十七卷<span class='note-inline'>(無字可音訓者)</span></p></div>
<div class='div-other'><a id='mulu542' />
<p class='h2'>大寶積經第八十八卷<span class='note-inline'>(摩訶迦葉會第二十三兩卷經月婆首那譯)</span></p><p>一醆水<span class='note-inline'>(責簡反錯用也正體從玉作琖禮記爵用玉盞夏后氏以琖殷以斚周以爵或作盞方言云盞㮎也郭璞亦云最小盃也經文從酉作醆非本字集訓云醆盎齊濁酒微清也殊非經義也)</span>。</p>
<p>奪取<span class='note-inline'>(徒活反群書字要云從奞從又又即手也奞奞音雖大鳥有足也手持大鳥失之曰奞又蔡邕石經從寸作奪今經文從六下作奪誤之甚矣又有從犬作奪亦非不成字也)</span>。</p>
<p>撾打<span class='note-inline'>(卓瓜反)</span>。</p>
<p>齎持<span class='note-inline'>(濟齊反考聲云持財以與人也說文持遺也從貝齊聲今經文作賫俗用字謬誤之甚)</span>。</p>
<p>嘊喍嘷吠<span class='note-inline'>(上額皆反次音柴次音毫下肥惠反並俗用字也正體並從齒從柴省作齜說文作齜集訓云齒相齗也又云開口見齒也玉篇云齒相切也聲類作[齒*(崖-山)]齜考聲云[齒*(崖-山)]齜狗鬪皃也齒不齊皃也[齒*(崖-山)]字亦從齒從厓下吠字說文云犬鳴也從口從犬聲也)</span>。</p>
<p>嫉妒<span class='note-inline'>(上音疾下都固反從女從戶前文已訓釋經文從后皆非也姤音古候反乃是易中姤卦字乖經意也)</span>。</p>
<p>傎倒<span class='note-inline'>(上丁堅反考聲云傎亦倒也從人從填省聲也今經文從山作巔誤也山頂也非經義)</span>。</p>
<p>顏貌<span class='note-inline'>(下茅豹反考聲云容儀也見也或作貌今經中從犬作狠非也玉篇音云午間反說文云狠狠犬鬪聲也甚錯乖經意也)</span>。</p>
</div>
<div class='div-other'><a id='mulu543' />
<p class='h2'>大寶積經第八十九卷</p><p>䥫鐷<span class='note-inline'>(下音葉前七十六卷中已訓訖經作鍱非也)</span>。</p>
<p>洋沸<span class='note-inline'>(上以章反集訓云水流皃也毛詩傳曰洋洋盛大皃)</span>。</p>
<p>衒賣<span class='note-inline'>(玄絹反說文云行且賣也從行玄聲或從玄行衒亦聲也下買敗反說文云出物也從出買聲也今經從土從四俗用訛略也買字說文從冈也)</span>。</p>
<p>白㲲<span class='note-inline'>(音牒考聲云毛布也草花布也從毛疊聲也經文單作疊非本字器物也)</span>。</p>
<p>瞻眄<span class='note-inline'>(上章廉反毛詩傳曰瞻視也下眠遍反考聲云衺視也衺音夕嗟反正體字也)</span>。</p>
<p>涕唾<span class='note-inline'>(上天帝反下吐貨反皆口液也)</span>。</p>
<p>非齅<span class='note-inline'>(休救反說文以鼻就臭曰齅韻英云鼻取氣也從鼻臭聲也經文從口作嗅非也不成字)</span>。</p>
<p>彌帝隷<span class='note-inline'>(梵語古云彌勒皆訛略不正也正梵音云每怛哩唐言慈氏菩薩名)</span>。</p>
</div>
<div class='div-other'><a id='mulu544' />
<p class='h2'>大寶積經第九十卷<span class='note-inline'>(優波離會第二十四一卷經菩提流志三藏譯)</span></p><p>測量<span class='note-inline'>(楚力反下力畺反說文從童正也經從里略也俗字也)</span>。</p>
<p>阻壞<span class='note-inline'>(上爼所反下懷恠反)</span>。</p>
<p>哮吼<span class='note-inline'>(孝交反俗字也正體作虓集訓云虎怒聲也從九從虎)</span>。</p>
<p>翱翔<span class='note-inline'>(上音敖下音祥逍遙也前音義中已訓釋也)</span>。</p>
</div>
<div class='div-other'><a id='mulu545' />
<p class='h2'>大寶積經第九十一卷<span class='note-inline'>(發勝志樂會第二十五兩卷經菩提流志三藏譯)</span></p><p>[木*文]淚<span class='note-inline'>(武粉反拭也)</span>。</p>
<p>炫燿<span class='note-inline'>(上玄絹反說文炫亦耀也廣雅炫炫火明也下遙笑反賈注國語云燿示也明也說文燿照也考聲云火光照也並從火也)</span>。</p>
<p>呪詛<span class='note-inline'>(菹䟽反鄭注周禮云盟詛主於要誓大事曰盟小事曰詛詛謂呪之使敗也考聲云呪罵也或作詛謯謀四形用皆同)</span>。</p>
<p>廛閈<span class='note-inline'>(上長連反考聲云一畎半為一家城市中空地也或作[土*厘]下寒案反蒼頡篇閈垣也廣雅居也說文閈閭也汝南平輿里門也從門干聲也)</span>。</p>
<p>譏笑<span class='note-inline'>(既衣反鄭注禮記云譏呵察也廣雅諫也問也說文誹也考聲刺也從言幾聲也)</span>。</p>
<p>倡技<span class='note-inline'>(上音冒蒼頡篇倡俳也聲類倡優也說文樂也下奇蟻反考聲云工巧也字書云藝也能也從手從伎省聲也)</span>。</p>
</div>
<p class='juan'>一切經音義卷第十四</p></div>
</div><!-- end of div[@id='body'] -->
</body></html>